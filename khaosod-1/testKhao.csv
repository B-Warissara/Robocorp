Title,Topic,Date,Content,Link,Image,Tag
รวบ 'ไอ้นัท' ตัวแสบ ตัดกำไล EM หวนเป็นโจรออนไลน์ ได้เงินเป็นล้าน,อาชญากรรม,"25 ม.ค. 2566
-
11:09 น.","สืบสวนนครบาล ตามรวบ นัท สามโคก สุดแสบตัดกำไล EM หนีไปก่อเหตุ หลอกขายอะไหล่รถยนต์ ในเฟซบุ๊กกว่า 50 กลุ่ม 3 ปี ได้เงิน 2.5 ล้านบาท
เมื่อวันที่ 25 ม.ค. 2566 พล.ต.ท.ธิติ แสงสว่าง ผบช.น. พล.ต.ต.นพศิลป์ พูลสวัสดิ์ รอง ผบช.น. พล.ต.ต.ธีรเดช ธรรมสุธีร์ ผบก.สส.บช.น. พ.ต.อ.นิวัตน์ พึ่งอุทัยศรี พ.ต.อ.กมล นุ่มหอม รองผบก สส.บช.น. พ.ต.ท.พัชรพงษ์ กาญจนวัฎศรี รองผกก.วิเคราะห์ข่าวและเครื่องมือพิเศษ บก.สส.บช.น และพ.ต.ท.สมพงษ์ เกตุระติ สว.กก.วิเคราะห์ข่าวฯ บก.สส.บช.น.
จับกุมนายกิจติชัย เข็มทอง หรือนัท สามโคก อายุ 27 ปี ผู้ต้องหาตามหมายจับศาลจ.ลพบุรี ที่ 52/2565 ลงวันที่ 10 พฤษภาคม 65 ก่อเหตุหลอกขายอะไหล่รถยนต์ จับกุมได้ที่บริเวณหน้าหอพักในซอยสุขี 1/13 ต.บางพูน อ.เมืองปทุมธานี จ.ปทุมธานี
จากการสอบสวนผู้ต้องหารับสารภาพว่า เดิมทีเคยทำงานเป็นพนักงานขายอะไหล่รถยนต์ของร้านจำหน่ายอะไหล่รถยนต์แห่งหนึ่ง ในตลาดพูนทรัพย์ ย่านปทุมธานี ซึ่งทางร้านได้โพสต์จำหน่ายสินค้าให้แก่ลูกค้าผ่านทางออนไลน์ ตนจึงได้เรียนรู้วิธีการขายสินค้าทางออนไลน์
ต่อมาช่วงประมาณปี 2562 ตนเริ่มติดเล่นเสียพนันออนไลน์ จึงคิดที่จะหาเงินทางลัด จึงเริ่มสร้างเฟซบุ๊กเข้าไปโพสต์หลอกขายอะไหล่รถยนต์ในกลุ่มเฟซบุ๊กต่าง ๆ จนกระทั่งกลุ่มผู้เสียหายได้มีการตั้งไลน์กลุ่มขึ้นมา เพื่อตามล่าตัวผู้ต้องหา
พบว่ามีผู้เสียหายมากถึง 49 คน และมีการแจ้งความไว้ตามท้องที่ต่าง ๆ ทั้งในเขตนครบาล และต่างจังหวัดเกือบทุกภาค จนต่อมาช่วงเดือนมิถุนายน 63 จึงถูกจับกุมในท้องที่ สภ.สามโคก และได้รับการประกันตัวในชั้นศาล โดยศาลให้ติดกำไลอีเอ็มขณะประกันตัว แต่นายกิจติชัย ได้ตัดสายกำไลอีเอ็มเพื่อหลบหนี และกลับไปก่อเหตุเหมือนเดิม
คราวนี้ผู้ต้องหาก่อเหตุในเฟซบุ๊กอีกกว่า 50 กลุ่ม โดยใช้บัญชีเฟซบุ๊ก 3 บัญชี คือ “อารีฤทธิ์ ฤทธิ์วิวัฒนาคุณ” บัญชี “พรเทพ แซ่ลิ้ม” และบัญชี “Tammasaksit Sitti Arnugun” โดยใช้บัญชีธนาคารสำหรับรับเงิน 4 บัญชี ตั้งแต่ปี 2562 ถึงปัจจุบัน ได้เงินจากการก่อเหตุมากกว่า 2.5 ล้านบาท เงินที่ได้ส่วนใหญ่นำไปใช่เล่นพนันออนไลน์ เที่ยวเตร่ และย้ายที่อยู่
จากการตรวจสอบประวัติการกระทำความผิด พบว่าผู้ต้องหาเคยถูกดำเนินคดีรวมทั้งหมดทั้งที่เคยถูกจับกุมได้ และยังต้องการตัวเพื่อดำเนินคดี รวม 8 คดี ตำรวจชุดจับกุมได้ทำหนังสือประสานเพื่อให้พนักงานสอบสวนผู้รับผิดชอบแต่ละคดี ทำการอายัดตัวผู้ต้องหาเพื่อดำเนินคดีตามกฎหมายให้ครบถ้วนเป็นที่เรียบร้อย
พล.ต.ต.ธีรเดช ผบก.สส.บช.น. กล่าวว่า ขอเตือนภัยไปยังพี่น้องประชาชนว่า ในสังคมปัจจุบันมิจฉาชีพมีกลโกงมากมายหลายรูปแบบ ขอให้ประชาชนได้โปรดใช้สติในการใช้ชีวิตในสังคม อย่างหลงเชื่อกลโกง หรือสินค้าที่มีราคาถูกเกินกว่าราคาและคุณภาพที่ควรจะเป็น เนื่องจากมิจฉาชีพมักใช้ความโลภเห็นแก่ผลกำไรมาเป็นจุดล่อใจให้ประชาชนหลงกล ควรมีสติวิเคราะห์ถึงพฤติกรรม กลโกง
หากไม่แน่ใจ หรือสงสัยว่าบุคคลที่เข้ามาเสนอผลประโยชน์ เสนอขาย หรือชักชวนลงทุนในด้านต่างๆ นั้นจะเป็นมิจฉาชีพหรือไม่ ให้แจ้งเจ้าหน้าที่ตำรวจเข้าตรวจสอบ หรือแจ้งเบาะแสการกระทำความผิด มายังเพจ “สืบสวนนครบาล IDMB” ได้ตลอด 24 ชม. แม้จะเป็นคดีที่มีความเสียหายไม่มาก แต่หากเป็นคดีที่ประชาชนเดือดร้อน เราทำทันที",https://www.khaosod.co.th/crime/news_7475339,https://www.khaosod.co.th/wpapp/uploads/2023/01/%E0%B8%82%E0%B8%B8%E0%B8%99%E0%B9%82%E0%B8%88%E0%B8%A3%E0%B8%AD%E0%B8%AD%E0%B8%99%E0%B9%84%E0%B8%A5%E0%B8%99%E0%B9%8C%E0%B8%AB%E0%B8%99%E0%B9%89%E0%B8%B2%E0%B9%83%E0%B8%99-300x169.jpg,"บช.น. , "
จบเศร้าป่วยจิต! ทุบสาวเพื่อนบ้านปางตายเพิ่งออกรพ. คว้ามีดปรี่ฟันอีกรอบ,อาชญากรรม,"24 ม.ค. 2566
-
20:24 น.","ถึงตายเพื่อนบ้านป่วยจิตเวช คว้ามีดพร้าปรี่จะฟันสาวเพื่อนบ้านเพิ่งกลับจากรพ. หลังก่อนหน้านี้บุกทำร้ายปางตายต้องไปนอนให้หมอรักษาอยู่ 5 คืน 4 วัน แต่คราวนี้พี่ชายเข้าช่วยคว้าเหล็กทุบดับคาสวน
วันที่ 24 ม.ค.2566 ผู้สื่อข่าวรายงานเกิดเหตุ ชายป่วยจิตพยายามใช้มีดทำร้ายหญิง แต่พี่ชายเข้าช่วยเกิดการต่อสู้กันขึ้นสุดท้ายใช้ท่อนเหล็กทุบศีรษะเสียชีวิต เหตุการณ์นี้เกิดขึ้นช่วงค่ำวันที่ 23 ม.ค.ที่ผ่านมา เจ้าหน้าที่ตำรวจ สภ.ปากพนัง รับแจ้งเหตุชายเสียชีวิตในสวนมะพร้าว ต.คลองกระบือ อ.ปากพนัง จ.นครศรีธรรมราช จึงรุดไปตรวจสอบ
เมื่อไปถึงพบศพชาย อายุ 49 ปีมีบาดแผลถูกทุบด้วยของแข็งที่ศีรษะ ส่วนผู้ก่อเหตุคือนายอานนท์ อายุ 56 ปี เป็นเพื่อนบ้าน รอมอบตัวอยู่ในที่เกิดเหตุ พร้อมให้การ ผู้ตายป่วยจิตเวช ก่อนหน้านี้เคยทำร้ายน้องสาว อายุ 47 ปีบาดเจ็บสาหัสต้องไปนอนรักษาตัวอยู่รพ.ปากพนัง เมื่อผู้ตายเห็นน้องกลับมาบ้านก็ปรี่ถือมีดพร้าเข้ามาหาบอกจะฆ่าให้ตาย จึงเข้าช่วยน้องจนเกิดการต่อสู้กันขึ้น
ขณะที่น้องสาว ระบุ ไม่เคยมีเรื่องผิดใจอะไรกับผู้ตาย เพราะเข้าใจว่าป่วยโรคจิตเวช แต่ถูกผู้ตายทำร้ายบาดเจ็บสาหัส ต้องรักษาตัวอยู่ที่รพ.ถึง 5 วัน 4 คืน เมื่อกลับมาบ้านก็ยังจะมาทำร้ายอีก แต่ครั้งนี้พี่ชายเข้าช่วยไว้ได้ ถ้าไม่ช่วยคนที่เสียชีวิตคงเป็นเรา ซึ่งจะเข้าไปขออโหสิกรรมต่อกันที่งานศพด้วย
จากนั้นเจ้าหน้าที่นำตัวนายอานนท์ ไปสอบสวนอย่างละเอียดเพื่อดำเนินการตามกฎหมายต่อไป",https://www.khaosod.co.th/crime/news_7474979,https://www.khaosod.co.th/wpapp/uploads/2023/01/%E0%B9%80%E0%B8%A7%E0%B9%87%E0%B8%9A%E0%B8%8A%E0%B9%88%E0%B8%A7%E0%B8%A2%E0%B8%99%E0%B9%89%E0%B8%AD%E0%B8%87-300x169.jpg,"สวนมะพร้าว , ป่วยจิต , "
แม่ร้องไห้วิ่งหนีตาย ลูกติดยาบ้าขอเงินไม่ได้คลั่งขู่ฆ่า อาละวาดทุบบ้านยับ,อาชญากรรม,"24 ม.ค. 2566
-
19:08 น.","แม่ผวาลูกชาย 37 คลั่งขอเงินซื้อยาบ้าไม่ให้ ขู่ฆ่าอาละวาดทุบทำลายข้าวของ ต้องหนีไปอยู่บ้านญาติก่อนแจ้งตำรวจใช้ปืนไฟฟ้ายิงจับส่งรพ. เล่าทั้งน้ำตา ติดยานรกมานาน พาไปรักษาหลายครั้งไม่เป็นผล
เมื่อเวลา 15.00 น. วันที่ 24 ม.ค.2566 พ.ต.อ.ยุทธนา งามชัด ผกก.สภ.เมืองหนองคาย จ.หนองคาย รับแจ้งขอความช่วยเหลือระงับเหตุชายคลั่งทำลายข้าวของภายในบ้านพักพื้นที่ ต.โพนสว่าง อ.เมืองหนองคาย จึงนำกำลังรุดไปตรวจสอบพร้อม พ.ต.ต.อัครเดช พรมโสภา สวป.สภ.เมืองหนองคาย
เมื่อไปถึงหน้าบ้านพบผู้เป็นแม่ อายุ 73 ปีอยู่ในอาการตื่นกลัว ส่วนในบ้านมีลูกชาย อายุ 37 ปีส่งเสียงเอะอะโวยวาย ข้าวของถูกรื้อทำลาย กระจกบ้านถูกทุบแตกกระจายเกลื่อน
ตำรวจรีบเข้าเกลี้ยกล่อมอยู่นานแต่ไม่เป็นผล ยังคงตะโกนข่มขู่อยู่ตลอดเวลา จนสุดท้ายตำรวจต้องใช้ปืนไฟฟ้ายิงใส่ควบคุมตัวไว้ได้ ก่อนนำตัวส่งรพ.หนองคาย รักษาบาดแผลตามร่างกาย
ผู้เป็นแม่ ให้การ อยู่กับลูกแค่สองคน แต่ลูกติดยาบ้าอย่างหนักมาหลายปีแล้วมักจะขอเงินไปซื้อยาบ้า ถ้าไม่ให้ก็จะทุบทำลายข้าวของ เคยพาไปรักษาที่รพ.หลายแห่ง แต่ก็ไม่ยอมกินยาต่อเนื่อง ทำให้ขาดช่วงการรักษาเกิดอาการคลุ้มคลั่ง ทำให้ต้องหนีไปอยู่บ้านญาติ เพราะลูกบอกว่าจะฆ่าให้ตาย เพื่อนบ้านใกล้เคียงก็หวาดผวาสุดจะทน",https://www.khaosod.co.th/crime/news_7474928,https://www.khaosod.co.th/wpapp/uploads/2023/01/%E0%B9%80%E0%B8%A7%E0%B9%87%E0%B8%9A%E0%B8%84%E0%B8%A5%E0%B8%B1%E0%B9%88%E0%B8%87-300x169.jpg,"ยานรก , ยาบ้า , "
กลุ่มตำรวจตม. ร้องผบ.ตร. จี้ตรวจเรียกสอบไม่เป็นธรรม หวั่นถูกนำข้อมูลไปใช้คดีอื่นโดยมิชอบ,อาชญากรรม,"24 ม.ค. 2566
-
18:19 น.","กลุ่มตำรวจตม. ร้องผบ.ตร. จี้ตรวจเรียกสอบไม่เป็นธรรม หวั่นถูกนำข้อมูลไปใช้คดีอื่นโดยมิชอบ งัดข้อมูลยันมีชาวจีนขอเปลี่ยนวีซ่าปี 65 เพียง 1,200 กว่าราย น้อยกว่าปี 62 มากถึง 18,000 ราย
วันที่ 24 ม.ค.66 ที่สำนักงานตำรวจแห่งชาติ (ตร.) รายงานข่าวแจ้งว่า มีกลุ่มข้าราชการในสังกัดสำนักงานตรวจคนเข้าเมือง (สตม.) ยื่นหนังสือร้องขอความเป็นธรรมต่อ พล.ต.อ.ดำรงศักดิ์ กิตติประภัสร์ ผู้บัญชาการตำรวจแห่งชาติ (ผบ.ตร.) เพื่อขอความเป็นธรรม หลังช่วงเดือนธ.ค.65 – ม.ค.66 คณะทำงานคำสั่งตร.คดีการเข้าตรวจค้นอาคารจินหลิง, อาคาร LEELA และ อาคาร WIP WUP CAR WASH พบการลักลอบเปิดสถานบันเทิง และมียาเสพติดอยู่ภายในจำนวนมาก เมื่อวันที่ 26 ต.ค.65 โดยมีกลุ่มข้าราชการตำรวจอ้างตัวคณะทำงานตามคำสั่งตร. ระบุว่าการกระทำของผู้ร้องเรียนเข้าข่ายลักษณะการปฏิบัติหน้าที่โดยมิชอบ กระทำโดยไม่มีอำนาจตามกฎหมาย เลือกปฏิบัติอย่างไม่เป็นธรรม เจตนาจงใจกลั่นแกล้ง โดยแอบอ้าง จูงใจ ข่มขู่ให้กระทำการหรือให้การโดยมิชอบ รวมทั้งปกปิดข้อเท็จจริงโดยทุจริต ให้ผู้รัองเรียนกรณีดังกล่าวได้รับความเสียหาย
โดยเจ้าหน้าที่ดังกล่าวโทรศัพท์มาแจ้งอ้างว่า เป็นพนักงานสอบสวนและคณะทำงานตามคำสั่งตร.ไม่ทราบเลขคำสั่ง ในคดีอาญาที่นายฮวง ไฮ่ เท่า เป็นผู้ต้องหา โดยแจ้งทางโทรศัพท์ให้เข้าพบ เพื่อสอบสวนปากคำ ในฐานะพยาน แยกเป็นสถานที่ต่างๆ กัน โดยไม่มีหมายเรียกพยานหรือเอกสารเป็นลายลักษณ์อักษร ซึ่งทราบจากการหาข้อมูลภายหลังว่าเจ้าหน้าที่เหล่านี้น่าจะเป็นคณะทำงานรับผิดชอบคดีเกี่ยวกับยาเสพติด โดยมีพล.ต.ท.ธิติ แสงสว่าง ผบช.น. เป็นหัวหน้าพนักงานสืบสวนสอบสวน
ต่อมาเมื่อวันที่ 16 ธ.ค.65 อัยการสูงสุดมีหนังสือแจ้งว่าสำนวนคดีอาญาที่เกี่ยวข้องทั้งหมดเป็นความผิดซึ่งมีโทษตามกฎหมายได้กระทำลงนอกราชอาณาจักร ตาม ป.วิ.อาญา ม.20 ทำให้อำนาจการสอบสวนและพนักงานสอบสวนผู้รับผิดชอบในสำนวนคดีอาญาดังกล่าวเปลี่ยนแปลงไป กล่าวคืออัยการสูงสุดเป็นพนักงานผู้รับผิดชอบแทนพนักงานสอบสวนชุดเดิม จึงมอบหมายให้พนักงานสอบสวนคนหนึ่งคนใดในบช.น.หรือบช.ก. หรือ บช.สอท.หรือ บช.ปส. ทำการสอบสวนร่วมกับพนักงานอัยการ ปัจจุบันเชื่อว่ายังไม่มีการส่งให้กับ พล.ต.ท.ธิติ หรือหัวหน้าพนักงานสอบสวน เพื่อนำไปรวบรวมไว้ในสำนวนคดีอาญาดังกล่าว
เจ้าหน้าที่กลุ่มดังกล่าวกระทำต่อพวกของตนเองลักษณะเข้าข่ายเป็นการปฏิบัติหน้าที่โดยมิชอบและเป็นการกระทำโดยไม่มีอำนาจ โดยกลุ่มผู้ถูกสอบปากคำบางส่วน ถูกเรียกทางโทรศัพท์ให้ไปสอบสวนปากคำก่อนหน้าวันที่ 16 ธ.ค.2565 ระหว่างสอบปากคำ พบว่าเป็นการสอบสวนประเด็นอื่นที่ไม่เกี่ยวข้องกับนายฮวง ไฮเท่า ผู้ต้องหาหรือผู้กล่าวหา และไม่มีประเด็นเกี่ยวกับคดี แต่เป็นการสอบสวนในเรื่องมาตรฐานการทำงานของตม. ในลักษณะจับผิดการทำงาน และลักษณะคำถามนำ เพื่อให้เกิดความเสียหายต่อหน่วยงานหรือองค์กร
รวมถึงไม่ดำเนินการสอบสวนบันทึกถ้อยคำในประเด็นที่พวกตนจะให้การแต่อย่างใด จากนั้นสอบถามถึงเหตุผล ได้รับแจ้งจากผู้การสอบสวนตามประเด็นที่มีการกำหนดมาแล้ว ซึ่งข้อเท็จจริงเชื่อโดยสุจริตว่า การสอบสวนดังกล่าว ไม่ได้รับมอบหมายจาก พล.ต.ท.ธิติ ในฐานะหัวหน้าพนักงานสอบสวน และยังเชื่อโดยสุจริตอีกว่า พล.ต.ท.ธิติ ไม่ได้รับรู้หรือรู้เห็นในการกำหนดประเด็นการสอบสวนคดีอาญาดังกล่าวนี้ เพราะประเด็นการสอบสวนปากคำของพวกตนเอง ไม่มีประเด็นใดที่เกี่ยวข้องในคดีอาญาดังกล่าว และไม่ปรากฏรายชื่อของผู้ที่สอบสวนพวกตนเองเป็นพนักงานสอบสวน อย่างไรก็ตาม มีรายชื่อเจ้าหน้าที่ที่แอบอ้างเป็นพนักงานสอบสวนผู้มีอำนาจที่ ทำการสอบสวนทั้งหมด 7 นาย ตั้งแต่ระดับพ.ต.อ.-ร.ต.อ.
ขณะที่มีรายงานข่าวระบุอีกด้วยว่า กลุ่มข้าราชการในสังกัดสตม. เห็นว่าเป็นการกระทำที่เลือกปฏิบัติ เฉพาะเจาะจงกับกลุ่มบุคคลในตำแหน่งบางตำแหน่ง ซึ่งถูกเรียกไปสอบสวนปากคำ และมีลักษณะกลั่นแกล้งหรือจงใจให้ถูกดำเนินคดี หรือได้รับความเสียหายและเพื่อวัตถุประสงค์บางอย่างอย่างเห็นได้ชัด ซึ่งไม่มีความเป็นธรรม โดยประเด็นที่น่าเคลือบแคลงสงสัยในการถูกสอบสวน มีดังนี้ ในปี 2562 มีนักท่องเที่ยวชาวจีนยื่นขอเปลี่ยนวีซ่าเพื่ออยู่ต่อฯ มากที่สุด จำนวน 18,880 คน รองลงไปคือปี 2563 จำนวน 15,677 คน แต่เมื่อปี 2564 และปี 2565 กลับมีจำนวนเพียง 1,227 คน และ 4,471 คนตามลำดับ จากสถิติ 2 ปีดังกล่าว รวมกันยังน้อยกว่าปี 2562 ถึง 3 เท่า แต่เหตุใดจึงไม่ตรวจสอบ หรือเรียกผู้เกี่ยวข้องมาสอบสวน และเหตุใดจึงเลือกสอบสวนเฉพาะ บก.ตม.4 และ บก.ตม.5 เท่านั้น
นอกจากนี้ จากการเดินทางเข้ามาของคนจีน การขอเปลี่ยนและขอต่อวีซ่า ขณะเดินทางเข้ามา หรือเมื่อมายื่นเรื่องต่อเจ้าหน้าที่ ตม. ย่อมไม่อาจทราบได้ว่าจะเข้ามาเพื่อมากระทำผิด แต่หากเข้ามา หรือได้รับอนุญาตให้เปลี่ยนวีซ่าแล้ว หากไปเกี่ยวข้องกับการกระทำความผิด ต้องเป็นไปตามหลักการของตม. และถูกดำเนินคดี ถูกเพิกถอนวีซ่า เช่น กรณีมีการจับกุมผับจินหลิง พบมีคนจีนใช้บริการ 200 กว่าคน ขณะเข้าประเทศ เจ้าหน้าที่ไม่อาจทราบได้ว่ามีส่วนเกี่ยวข้องกับผับจินหลิง แต่เมื่อมาเกี่ยวข้องและกระทำผิดก็ต้องถูกดำเนินคดี หากยังมีวีซ่าอยู่ก็ต้องถูกเพิกถอนและถูกส่งกลับประเทศจีน
กรณีดังกล่าวถือว่าเป็นการปฏิบัติที่ไม่เป็นธรรม เหตุใดจึงไม่มีการตรวจสอบดังกล่าวกับสถานศึกษา หรือมูลนิธิของคนจีน ซึ่งได้รับการอนุญาตจากบก.ตม.อื่น ๆ ให้ครบทุกหน่วย หาใช่เพียงแต่ดำเนินการตรวจสอบกับ บก.ตม.4 และบก.ตม.5 เท่านั้น อย่างไรก็ตาม การเปลี่ยนวีซ่าให้ชาวจีนของ บก.ตม.4 และ บก.ตม.5 ในปี 2563 ถึงปี 2565 เกิดขึ้นตามเหตุผลและความจำเป็น ตามเอกสารและหลักเกณฑ์ที่กำหนดทางกฎหมาย กรณีการกล่าวหาว่ามีการให้วีซ่า โดยเอื้อประโยชน์ให้กลุ่มจีนเทา เกี่ยวข้องกับกลุ่มคนจีนกรณีของนายตู้ห่าวนั้น ก็ไม่มีรายละเอียดว่าเกี่ยวข้องกับใคร อย่างไร จึงไม่อาจเหมารวมกล่าวหาว่าชาวจีนที่ได้รับอนุญาตให้อยู่ต่อประเภทมูลนิธิหรือศึกษาในสถานศึกษาทั้งหมดทุกคนว่าเป็นอาชญากรหรือจีนเทาได้
ตามที่ปรากฏเป็นข่าวทางสื่อสังคมออนไลน์ เกี่ยวกับกรณีการตรวจลงตรา (Visa) ของข้าราชการตำรวจในสังกัดสำนักงานตรวจคนเข้าเมืองว่ามีลักษณะที่อาจเอื้อประโยชน์หรืออำนวยความสะดวกต่อบุคคลบางกลุ่มหรือไม่ ซึ่ง ผบ.ตร.สั่งการแต่งตั้งคณะกรรมการตรวจสอบข้อเท็จจริง มอบหมายคณะกรรมการจเรตำรวจ สำนักงานตำรวจแห่งชาติ ให้มีหน้าที่และอำนาจในการรวบรวมข้อมูลและพฤติการณ์ที่เกี่ยวข้องกับเรื่องดังกล่าว เพื่อประกอบการพิจารณาของผบ.ตร.
ขณะนี้อยู่ระหว่างดำเนินการ โดยในระหว่างขั้นตอนการตรวจสอบข้อเท็จจริงตามคำสั่งตร.ดังกล่าวที่ยังไม่แล้วเสร็จ แต่ได้มีกลุ่มเจ้าหน้าที่ที่ยังคงกระทำการเรียกข้าราชการตำรวจในสังกัดสตม. ไปทำการสอบสวนโดยไม่มีอำนาจ ทั้งนี้ จึงกราบขอความเป็นธรรมมาเพื่อพิจารณาระงับยับยั้งการกระทำที่มิชอบเหล่านี้เป็นการเร่งด่วนและได้โปรดพิจารณาสั่งการให้มีการเรียกตรวจสอบเอกสารคำให้การของพวกตนเอง ซึ่งยังอยู่ในความครอบครองของกลุ่มเจ้าหน้าที่ที่ทำการสอบปากคำตนเอง ก่อนที่เอกสารดังกล่าวจะถูกนำไปใช้โดยไม่ชอบด้วยกฎหมาย และได้โปรดพิจารณาระงับยับยั้งการดำเนินการในทางคดีอาญาใดๆ รวมไปถึงการกระทำอันอาจมิชอบด้วยกฎหมายอื่นๆ เพื่อให้เป็นไปตามขั้นตอนกระบวนการตรวจสอบข้อเท็จจริงเสียก่อน เพื่อประโยชน์แก่ความยุติธรรมต่อไป
  ",https://www.khaosod.co.th/crime/news_7474873,https://www.khaosod.co.th/wpapp/uploads/2023/01/45578-1-300x169.jpg,"ผบ.ตร. , "
ตร.เอาผิด เจ้าของเนอสเซอรี่ หลัง1ขวบดับ ขาดอากาศหายใจ แม่ยังทำใจไม่ได้,อาชญากรรม,"24 ม.ค. 2566
-
16:41 น.","ตร.เอาผิด เจ้าของเนอสเซอรี่ หลัง1ขวบดับ ขาดอากาศหายใจ แม่เศร้า ยังทำใจไม่ได้ เร่งกู้ภาพว่ากล้องวงจรปิด พิสูจน์เสียจริงหรือไม่
จากกรณีด.ช.วัย 1 ขวบ 11 เดือน ที่ผู้ปกครองนำไปฝากเลี้ยงไว้ที่เนอสเซอรี่ ย่านหนองจอกแล้วปรากฏว่า ได้รับบาดเจ็บสาหัสจากการขาดอากาศหายใจ ทางเนอสเซอรี่อ้างว่า น้องนำผ้าอ้อมที่ใช้ติดตัวมาเป็นประจำไปปิดหน้าทำให้หายใจไม่ออก หลังนำส่งโรงพยาบาล น้องอยู่ได้ด้วยเครื่องช่วยหายใจ ทางผู้ปกครองขอเรียกดูกล้องวงจรปิด แต่ทาง เนอสเซอรี่ อ้างว่าเสีย กระทั่งล่าสุด ผู้ปกครองของน้องแจ้งว่า น้องจากไปแล้วเมื่อเวลา 03.00 น. วันที่ 23 ม.ค.2566 ตามที่เสนอข่าวไปแล้วนั้น
อ่าน สุดยื้อ! น้องกุนด.ช. 1 ขวบ เหยื่อเนอสเซอรี่เลี้ยง สิ้นใจแล้ว พ่อโพสต์ขอให้มาเกิดเป็นลูกอีก
ความคืบหน้าเมื่อเวลา 13.00 น วันที่ 24 ม.ค.2566 พ.ต.อ.ประเสริฐ สอนแจ่ม ผกก.สน.หนองจอก เปิดเผยว่า หลังทราบว่าน้องเสียชีวิตแล้ว ทางพนักงานสอบสวนจะต้องเชิญตัวเจ้าของเนอสเซอรี่ดังกล่าวมาแจ้งข้อกล่าวหาใหม่ในข้อหากระทำการโดยประมาทเป็นเหตุให้ผู้อื่นถึงแก่ความตาย โดยนัดหมายให้เจ้าของเนอสเซอรี่มารับทราบข้อกล่าวหาในวันที่ 25 ม.ค.นี้ จากนั้นจะนำตัวไปยื่นฝากขังที่ศาลอาญามีนบุรีทันที โดยให้ศาลพิจารณาว่าจะอนุญาตให้ประกันตัวหรือไม่
พ.ต.อ.ประเสริฐ เปิดเผยว่า ส่วนความคืบหน้าในการตรวจสอบภาพจากกล้องวงจรปิด หลังจากที่เจ้าหน้าที่ฝ่ายสืบสวน สน.หนองจอก ได้นำเซิร์ฟเวอร์อุปกรณ์ที่เกี่ยวกับคอมพิวเตอร์เชื่อมโยงกับกล้องวงจรปิดจากเนอสเซอรี่มาตรวจสอบ ได้ทำเรื่องพร้อมนำอุปกรณ์ดังกล่าวส่งต่อให้กับกองพิสูจน์หลักฐานกลาง เพื่อทำการกู้ภาพ เนื่องจากที่ผ่านมาทางฝ่ายเจ้าของเนอสเซอรี่อ้างว่า กล้องวงจรปิดเสีย ทางพนักงานสอบสวนต้องเคลียร์ประเด็นดังกล่าวให้สิ้นข้อสงสัยว่า กล้องวงจรปิดเสียจริงหรือไม่
นอกจากนี้จะทำการสอบปากคำพยานแวดล้อมซึ่งเป็นผู้ปกครองของเด็กอีก 20 คน ที่ฝากลูกไว้กับเนอสเซอรี่ดังกล่าวว่า สามารถดูกล้องวงจรปิดได้ตามปกติหรือไม่ อย่างไร เพื่อจะได้รวบรวมพยานหลักฐานประกอบสำนวนในการดำเนินคดีกับเจ้าของเนอสเซอรี่ต่อไป
ส่วนบรรยากาศที่วัดบำเพ็ญเหนือ มีนบุรี กทม. ผู้สื่อข่าวรายงานว่า ทางครอบครัวประกอบด้วยพ่อแม่และญาติ ได้นำร่างด.ช.มาตั้งบำเพ็ญกุศลไว้ที่ วัดบำเพ็ญเหนือ เขตมีนบุรี กทม. โดยคุณแม่ของด.ช.กล่าวว่า เสียใจแล้วหูดใจกับกรณีที่เกิดขึ้น ยังทำใจยอมรับไม่ได้ ก็ได้แต่ร้องไห้ แต่ก็ต้องสู้ ล้มทั้งยืนแต่ก็ต้องพยายามลุก เพื่อทุกอย่างจะได้เป็นไปตามขั้นตอน เพราะทุกอย่างอยู่ที่การตัดสินใจของแม่หมดเลยว่าจะไปยังไงต่อ และเรื่องเอกสารทุกอย่าง คุณแม่ต้องเข้มแข็งมากๆ
ตอนนี้ก็ได้ให้น้องชายไปแจ้งใบมรณะเพิ่มเติมให้เจ้าหน้าที่ ส่วนทางเนอสเซอรี่ยังไม่ได้แสดงความรับผิดชอบหรือแสดงอะไรให้คุณแม่ได้เห็น ส่วนทางคดีก็ว่าไปตามทางคุณตำรวจที่จะหาข้อมูลสอบสวนต่อไป แต่ขอให้เป็นไปตามความยุติธรรมและขอความเป็นธรรมให้แก่ลูกชายด้วย",https://www.khaosod.co.th/crime/news_7474653,https://www.khaosod.co.th/wpapp/uploads/2023/01/1%E0%B8%82%E0%B8%A7%E0%B8%9A%E0%B8%94%E0%B8%B1%E0%B8%9A2-300x169.jpg,"เนอสเซอรี่ , ขาดอากาศหายใจ , "
"บช.ปส.ทลายเครือข่ายลำเลียงยารายใหญ่3คดี จับบิ๊กล็อตยาไอซ์ 1,145 กิโลกรัม",อาชญากรรม,"24 ม.ค. 2566
-
12:33 น.","บช.ปส.ทลายเครือข่ายลำเลียงยารายใหญ่3คดี จับบิ๊กล็อตยาไอซ์ 1,145 กิโลกรัม เร่งสกัดกั้นดำเนินการขยายผลติดตาม ออกหมายจับบุคคลที่หลบหนี
เมื่อเวลา 10.00 น. วันที่ 24 ม.ค.2566 ที่บช.ปส. พล.ต.อ.ชินภัทร สารสิน รองผบ.ตร. พล.ต.ท.ประจวบ วงศ์สุข ผช.ผบ.ตร. พล.ต.ท.สรายุทธ สงวนโภคัย ผบช.ปส. ร่วมกันแถลงข่าวผลการจับกุมผู้ต้องหาเป็นเครือข่ายค้ายาเสพติด 3 คดี พร้อมขยายผลจับกุมผู้ต้องหาได้หลายราย และยึดของกลางยาไอซ์ รวมทั้งหมด 1,145 กิโลกรัม
โดยคดีแรก ตำรวจบก.ปส 4 ร่วมกับ บก.ขส. จับกุมผู้ต้องหา 3 คน คือนายอาคม อายุ 27 ปี จับกุมได้ที่ปั๊มน้ำมัน PT สาขาท่าแค ถนนเพชรเกษม ต.ท่าแค อ.เมือง จ.พัทลุง น.ส.แหม่ม อายุ 32 ปีและน.ส.ชญาดา อายุ 35 ปี จับกุมได้ที่ริมถนนสาย 41 ระหว่างกม.128 ถึง กม. 129 ต.ป่าเว อ.ไชยา จ.สุราษฎร์ธานี หลังสืบทราบว่าจะมีการลักลอบลำเลียงยาเสพติดจากพื้นที่ภาคกลางนำไปส่งให้กับขบวนการค้ายาเสพติดที่ประเทศเพื่อนบ้านทางภาคใต้
พบรถกระบะของกลาง 3 คันบรรทุกพืชผักทางการเกษตรมาเต็มคัน ขับตามกันมาโดยรถบรรทุกสินค้าจอดแวะที่ปั๊ม PT สาขาท่าแค เมื่อตรวจค้นพบนายอาคมเป็นผู้ขับขี่ สารภาพว่ามียาเสพติดซุกซ่อนอยู่ ใช้สินค้าทางการเกษตรอำพราง ส่วนรถอีก 2 คัน จับกุมได้ที่ริมถนนสาย 41 พบยาไอซ์ 688 กิโลกรัม พร้อมยึดโทรศัพท์ 3 เครื่อง โดยขบวนการดังกล่าวเป็นขบวนการค้ายาไอซ์ข้ามชาติ นำยาเสพติดมาจากทางภาคอีสานส่งต่อกันเป็นทอดๆ ไปยังปลายทางประเทศที่ 3
นอกจากนี้ตำรวจ บก.ปส. 4 ร่วมกับตำรวจบก.น.7 ทหารศรภ.บก.ทท. ขยายผลเครือข่ายได้ผู้ต้องเพิ่มอีก 4 ราย คือ น.ส.โรส จับกุมได้ที่หน้ามินิมาร์ทแห่งหนึ่ง อ.กระทุ่มแบน จ.สมุทรสาคร พบยาไอซ์ 3.8 กรัม ยาบ้า 100 เม็ด จับกุมนายณัฐ ได้ที่ซอยจำเนียรสุข 3 เขตบางกอกใหญ่ กทม. พร้อมยาไอซ์ 64 กรัม จับกุมนายป็อก และนายมอส ได้ที่ซอยบางแวก 37 เขตภาษีเจริญ กทม. พบยาไอซ์ 43.285 กิโลกรัม และผงเมทแอมเฟตามีน 660 กรัม โดยเป็นเครือข่ายค้ายาผ่านแอพไลน์
คดีที่ 2 เมื่อวันที่ 19 ม.ค.2566 เจ้าหน้าที่ตำรวจ บก.สกส.บช.ปส.และบก.ขส. ร่วมกันจับกุมนายทวีชัย อายุ 25 ปี หลังจากชุดจับกุมทำการสืบสวนและติดตามกลุ่มบุคคลซึ่งมีพฤติกรรมเกี่ยวข้องกับยาเสพติดในพื้นที่ภาคเหนือ ทำหน้าที่ติดต่อประสานงานจัดหาคนรับจ้างลำเลียงยาเสพติด โดยประสานกับกลุ่มเครือข่ายยาเสพติดประเทศเพื่อนบ้าน เพื่อลักลอบลำเลียงยาเสพติดยาไอซ์ ยาบ้า จำนวนมาก จากพื้นที่ภาคเหนือผ่านเข้ากรุงเทพฯและปริมณฑล
แล้วลำเลียงไปส่งมอบให้กับลูกค้าตามคำสั่งผู้ว่าจ้างในพื้นที่จ.สตูล และออกไปยังประเทศที่ 3 โดยเจ้าหน้าที่ชุดจับกุมสามารถจับกุมผู้ต้องหาได้ที่บริเวณลานจอดรถบิ๊กซี สาขาบ้านดู่ อำเภอเมือง จังหวัดเชียงราย พร้อมของกลางยาไอซ์ 10 กระสอบ น้ำหนักประมาณ 300 กิโลกรัม อยู่ในห่อชาสีเขียว วางบรรทุกอยู่ในห้องโดยสารด้านหลังผู้ขับขี่รถกระบะยี่ห้อ มาสด้า บีที-50 สีดำ จึงจับกุมและยึดของกลางทั้งหมดส่งพนักงานสอบสวนดำเนินคดีตามกฎหมาย
คดีที่ 3 ตำรวจบก.ปส. 3 ร่วมกับหน่วยข่าวกรองทหาร จับกุมนางภคอร อายุ 43 ปี ได้ที่ด่านตรวจพยุหะคีรี จ.นครสวรรค์ และนายกนกธัช อายุ 35 ปี จับกุมได้ที่ลานจอดรถตลาดไท หลังพบว่าจะมีการลำเลียงยาไอซ์จากภาคเหนือตอนบนมายังพื้นที่ภาคกลางตอนล่าง โดยพบรถเก๋งโตโยต้า วิช สีบรอนซ์ทอง วิ่งผ่านทางหลวงเลขที่ 11 อ.เด่นชัย จ.แพร่ ขาเข้า ผ่านจ.อุตรดิตถ์
เจ้าหน้าที่จึงได้จัดกำลังติดตาม กระทั่งเข้าสู่ทางหลวงหมายเลข 117 ผ่านจ.พิจิตร มุ่งหน้าเข้าจ.นครสวรรค์ จึงประสานเจ้าหน้าที่การตรวจพยุหะคีรี เข้าสกัดกั้นไว้ก่อนจับกุมนางภคอร ได้ของกลางไอซ์ 84 กิโลกรัม โดยนางภคอรรับว่า ถูกว่าจ้างจากบุคคลหนึ่งใช้ชื่อไลน์ว่า “ฟ้าหลังฝน” ให้ขับรถซุกซ่อนยาเสพติดจากเชียงรายเข้ามายังกทม.โดยจะมีคนมารับรถดังกล่าวติดต่อมาอีกครั้ง
จากนั้นเจ้าหน้าที่ได้ขยายผลจับกุมนายกนกธัช โดยนายกนกธัชรับสารภาพว่า ได้รับว่าจ้างให้มาขับรถที่จอดไว้บริเวณตลาดไท เพื่อไปจอดตามจุดหมายที่ผู้ว่าจ้างสั่งมาโดยเจ้าหน้าที่ตรวจพบไอซ์เพิ่มอีก 30 กิโลกรัม รวม 114 กิโลกรัม จากการปฏิบัติการทั้ง 3 คดี เจ้าหน้าที่ตรวจยึดยาไอซ์ได้ทั้งสิ้นรวม 1,145 กิโลกรัม
ทั้งนี้เจ้าหน้าที่ตำรวจ บช.ปส.จะได้ดำเนินการขยายผลติดตาม ออกหมายจับบุคคลที่หลบหนี รวมไปถึงบุคคลในเครือข่ายทุกคนมาดำเนินคดี รวมถึงนำประมวลกฎหมายยาเสพติด พ.ศ. 2564 ซึ่งเป็นเครื่องมือที่สำคัญในการยึด อายัดทรัพย์สินของเครือข่ายยาเสพติดให้ได้ทั้งหมดต่อไป.",https://www.khaosod.co.th/crime/news_7473965,https://www.khaosod.co.th/wpapp/uploads/2023/01/%E0%B9%84%E0%B8%AD%E0%B8%8B%E0%B9%8C2-37-300x169.jpg,"บิ๊กล็อต , ยาไอซ์ , บช.ปส. , "
รู้ตัวแล้ว 3 ราย กลุ่มโจ๋รุมกระทืบคู่อริในรพ. เรียกวัยรุ่นถูกทำร้ายสอบปากคำบ่ายนี้,ทุกทิศทั่วไทย,"24 ม.ค. 2566
-
11:46 น.","ตร.รู้ตัวแล้ว 3 ราย กลุ่มโจ๋รุมกระทืบคู่อริในรพ.สมเด็จพระยุพราชกุฉินารายณ์ บ่ายนี้จะสอบปากคำวัยรุ่นที่ถูกทำร้าย ร่วมกับทีมสหวิชาชีพ เร่งหาปมก่อเหตุ
กรณีกลุ่มวัยรุ่น 6-7 คน บุกเข้าไปทำร้ายร่างกายกัน ในโรงพยาบาลสมเด็จพระยุพราชกุฉินารายณ์ อ.กุฉินารายณ์ จ.กาฬสินธุ์ เมื่อวันที่ 22 ม.ค.ที่ผ่านมา ซึ่งกล้องวงจรปิดบันทึกเหตุการณ์ที่เข้าไปทำร้ายร่างกายคู่อริชายคนหนึ่งได้ ก่อนจะแชร์คลิปวิดีโอในโลกออนไลน์ ตามที่เสนอข่าวนั้น อ่านข่าว สั่งจับยกแก๊ง! รุมกระทืบคู่อริหน้าห้องฉุกเฉินคลิปว่อน ผู้ปกครองจ่อซวยด้วย
ความคืบหน้า เมื่อวันที่ 24 ม.ค.66 ที่ สภ.กุฉินารายณ์ จ.กาฬสินธุ์ พ.ต.อ.บัณฑิต สิงหประชาผกก สภ.กุฉินารายณ จ.กาฬสินธุ์ พ.ต.ท.ฐิติพันธ์ นิติธรรมสารพล รองผกก.(สอบสวน)สภ.กุฉินารายณ์ และร.ต.อ.เอนก สุตนนท์ รอง สว.(สอบสวน) เตรียมเรียกนายซี (นามสมมติ) อายุ 17 ปี และแม่ ซึ่งเป็นผู้เสียหาย ที่ถูกรุมทำร้ายร่างกายในโรงพยาบาล มาพบ
โดยตำรวจจะสอบปากคำร่วมกับทีมสหวิชาชีพ ประกอบด้วยพนักงานอัยการ นักจิตวิทยา นักสังคมสงเคราะห์ บุคคลที่ร้องขอไว้วางใจ ที่สำนักงานอัยการจังหวัดกาฬสินธุ์ ในเวลา 13.00 น. พร้อมกับรอผลตรวจร่างกายนายซี จากรพ.สมเด็จพระยุพราชกุฉินารายณ์ และจะออกหมายเรียกผู้ต้องหาที่เข้ามาก่อเหตุทำร้ายร่างกายนายซีต่อไป
สำหรับเหตุการณ์ดังกล่าวเกิดขึ้นเมื่อวันที่ 22 ม.ค. เวลาประมาณ 18.20 น. มีเหตุทะเลาะวิวาทของกลุ่มวัยรุ่น ที่บริเวณถนนทางเข้าบ้านหนองบัวทอง ต.สมสะอาด อ.กุฉินารายณ์ จ.กาฬสินธุ์ มีผู้ได้รับบาดเจ็บ ต่างฝ่ายต่างได้รับบาดเจ็บฝ่ายละ 1 ราย คือ นายเอ (นามสมมติ) อายุ 17 ปี กำลังเรียนอยู่ชั้น ม.5 โรงเรียนแห่งหนึ่ง ชาวต.สามขา อ.กุฉินารายณ์ จ.กาฬสินธุ์ ถูกยิงที่หลังได้รับบาดเจ็บไม่ถึงขั้นสาหัส และนายบี อายุ 14 ปี ชั้นม.2 โรงเรียนแห่งหนึ่ง ชาวต.บัวขาว อ.กุฉินารายณ์ จ.กาฬสินธุ์ ถูกยิงที่เท้าไม่ถึงขั้นสาหัส ทั้ง 2 คนถูกนำตัวส่ง รพ.สมเด็จพระยุพราชกุฉินารายณ์ เพื่อรักษาบาดแผล
ต่อมาเวลา 18.48 น. ขณะที่นายซี (นามสมมติ) อายุ 17 ปี เพื่อนของนายเอ ผู้บาดเจ็บกำลังมาดูอาการของเพื่อนอยู่หน้าบริเวณห้องคลอด-ห้องผ่าตัด จากนั้นมีกลุ่มวัยรุ่น ซึ่งเบื้องต้นขณะนั้นยังไม่ทราบว่าเป็นใครประมาณ 7 คน เข้ามารุมทำร้ายร่างกาย ซึ่งปรากฏตามคลิป หลังก่อเหตุกลุ่มวัยรุ่นหลบหนีไป นายซีได้รับบาดเจ็บ และเข้ารับการรักษาบาดแผลที่ รพ.สมเด็จพระยุพราชกุฉินารายณ์ พร้อมกับเข้าแจ้งความกับเจ้าหน้าที่ตำรวจสภ.กุฉินารายณ์
อย่างไรก็ตาม สำหรับกลุ่มวัยรุ่นที่ร่วมกันก่อเหตุเบื้องต้นทราบตัวแน่ชัดแล้ว 3 ราย เป็นเยาวชน อายุ 13 ปี อายุ 15 ปี และ17 ปี ในพื้นที่ ต.บัวขาว อ.กุฉินารายณ์ ส่วนที่เหลืออยู่ระหว่างติดตามตัวว่า ใครบ้างที่มีส่วนร่วมก่อเหตุเพิ่มอีกหรือไม่ ซึ่งหากพบว่ามีส่วนร่วมจะเรียกตัวมาสอบปากคำต่อไป
ทั้งนี้ในส่วนมาตรการป้องกันและรักษาความปลอดภัย ปกติทางโรงพยาบาลจะมีรปภ.ดูแลความเรียบร้อยอยู่แล้ว ซึ่งหลังเกิดเหตุก็เข้าแจ้งความดำเนินการกับผู้ก่อเหตุ และต่อไปทางเจ้าหน้าที่จะประสานกำลังตำรวจ และฝ่ายปกครองเข้ามาดูแลและเพิ่มการตรวจให้มากขึ้น เพื่อไม่ให้เหตุการณ์ดังกล่าวเกิดขึ้นอีก
 ",https://www.khaosod.co.th/crime/news_7473906,https://www.khaosod.co.th/wpapp/uploads/2023/01/%E0%B8%A3%E0%B8%B8%E0%B8%A1%E0%B8%81%E0%B8%A3%E0%B8%B0%E0%B8%97%E0%B8%B7%E0%B8%9A%E0%B9%83%E0%B8%99%E0%B8%A3%E0%B8%9E.-300x169.jpg,"รุมกระทืบในรพ. , "
สืบจนเจอ ตม. บุกรวบ 3 นักท่องเที่ยวจีน แอบเปิดร้านอาหารกลางกรุง,อาชญากรรม,"24 ม.ค. 2566
-
09:27 น.","สืบจนเจอ ตม. บุกรวบ 3 นักท่องเที่ยวจีน แอบเปิดร้านอาหารกลางกรุง โดยไม่มีใบอนุญาตทำงาน ส่งศาลปรับ ก่อนขึ้นแบล็กลิสต์ห้ามเข้าประเทศ
วันที่ 24 ม.ค.66 พล.ต.ต.พันธนะ นุชนารถ รอง ผบช.สตม. สั่งการให้ พล.ต.ต.ปิยะอนันต์ โตสกุลวงศ์ ผบก.ตม.1 พ.ต.อ.ระพีพัฒน์ อุตสาหะ ผกก.สืบสวน บก.ตม.1 พ.ต.ท.สุริยะ พ่วงสมบัติ รอง ผกก.สืบสวน บก.ตม.1 พร้อมชุดสืบสวน เร่งรัดตรวจสอบคนต่างด้าวที่ลักลอบทำงานโดยผิดกฎหมาย หลีกเลี่ยงไม่เสียภาษี
จนตรวจพบ ร้านอาหารเฉาซาน โอชา ถ.พระราม 9 แขวงบางกะปิ เขตห้วยขวาง กรุงเทพฯ มีบุคคลต่างด้าวสัญชาติจีน ลักลอบทำงานโดยผิดกฎหมายอยู่ในสถานที่ดังกล่าว ในลักษณะเป็นเจ้าของเอง ดำเนินการเอง และจ้างเพื่อนร่วมชาติ รวมทั้งแรงงานเถื่อนทำงานให้กับตน
ตรวจสอบพบบุคคลสัญชาติจีนอยู่ในร้าน โดย นายหยาง อายุ 35 ปี สัญชาติจีน กำลังนั่งจดบันทึก ทำบัญชีรายรับรายจ่าย และพบ นายชิน อายุ 38 ปี และ นายเฉิน อายุ 31 ปี สัญชาติจีน กำลังทำอาหารจีนอยู่ในครัว โดยผู้ถูกจับไม่สามารถแสดงเอกสารหนังสือเดินทางให้เจ้าหน้าที่ดูได้ จึงแสดงภาพถ่ายหน้าหนังสือเดินทางให้เจ้าหน้าที่ดู
เจ้าหน้าที่จึงตรวจจากระบบสารสนเทศตรวจคนเข้าเมืองแบบเคลื่อนที่ พบว่า นายหยาง นายชิน และนายเฉิน ผู้ถูกจับ เดินทางเข้ามาในราชอาณาจักรครั้งล่าสุดโดยได้รับการตรวจลงตราให้พำนักในราชอาณาจักร เพื่อท่องเที่ยว โดยผู้ถูกจับทั้ง 3 คนไม่มีใบอนุญาตทำงานแต่อย่างใด เจ้าหน้าที่ชุดจับกุมจึงแจ้งข้อกล่าวหาทั้งหมดฐาน “เป็นบุคคลต่างด้าวทำงานโดยไม่มีใบอนุญาตทำงาน”
ทั้งนี้ความผิดในข้อหาดังกล่าวแม้มีโทษเพียงการปรับในชั้นศาล แต่ผู้ถูกจับจะต้องถูกเพิกถอนการอนุญาตให้อยู่ในราชอาณาจักร ถูกบันทึกเป็นบุคคลต้องห้าม หรือ blacklist ห้ามเข้ามาในราชอาณาจักร และถูกส่งกลับประเทศต้นทางต่อไป",https://www.khaosod.co.th/crime/news_7473524,https://www.khaosod.co.th/wpapp/uploads/2023/01/%E0%B8%88%E0%B8%B1%E0%B8%9A%E0%B8%84%E0%B8%99%E0%B8%88%E0%B8%B5%E0%B8%99%E0%B9%80%E0%B8%9B%E0%B8%B4%E0%B8%94%E0%B8%A3%E0%B9%89%E0%B8%B2%E0%B8%99%E0%B8%AD%E0%B8%B2%E0%B8%AB%E0%B8%B2%E0%B8%A3-300x169.jpg,"คนจีน , ร้านอาหาร , นักท่องเที่ยวจีน , "
คอมมานโด รวบเจ้าของบริษัท ขายวอชเชอร์ทิพย์ พูลวิลล่าพัทยา,อาชญากรรม,"23 ม.ค. 2566
-
20:20 น.","คอมมานโด รวบเจ้าของบริษัท ขายวอชเชอร์ทิพย์ พูลวิลล่าพัทยา เหยื่อหลงเชื่อจำนวนมากสูญเงินร่วม10ล้านบาท แถมยังเบี้ยวเงินเดือนพนักงานอีกร้อยกว่าราย
เมื่อวันที่ 23 ม.ค. 2566 พล.ต.ต.ศุภากรณ์ จันทาบุตร ผบก.ปพ. พ.ต.อ.ชนกฤดิ พงษ์ศิริ ผกก.ต่อต้านการก่อการร้าย บก.ปพ. จับกุม น.ส.จุฑารัตน์ อายุ 40 ปี ตามหมายจับศาลจังหวัดสมุทรสาคร ที่ 224/2565 ลงวันที่ 16 ก.ย. 2565 ข้อหา “ยักยอก”และหมายจับศาลจังหวัดพัทยา ที่ 415/2565 ลงวันที่ 12 ก.ย. 2565 ข้อหา “เป็นนายจ้างร่วมกันไม่จ่ายค่าจ้างและค่าล่วงเวลาให้กับลูกจ้าง,เป็นนายจ้างร่วมกันไม่ปฏิบัติตามคำสั่งพนักงานตรวจแรงงาน” โดยจับกุมได้ในพื้นที่ จ.ปทุมธานี
สืบเนื่องจาก น.ส.จุฑารัตน์ ได้ร่วมกับพวกตั้งบริษัทโปรโมทการท่องเที่ยวแห่งหนึ่งขึ้นมา ก่อนจัดโครงการขายคูปองบัตรกำนัล หรือ วอชเชอร์ส่วนลดที่พัก ร้านอาหาร สถานที่ท่องเที่ยวเมืองพัทยา จ.ชลบุรี ต่างๆ แต่เมื่อมีผู้ซื้อไปแล้วกลับไม่สามารถใช้ได้จริง เนื่องจากบริษัทดังกล่าวไม่ได้จ่ายเงินค่าให้กับผู้ประกอบการร้านค่าต่างๆ จึงทำให้วอชเชอร์ที่นำมาขายไม่สามารถใช้ได้จริง หรือ วอชเชอร์ทิพย์ ที่ผ่านมามีผู้หลงเชื่อตกเป็นเหยื่อจำนวนมาก ความเสียหายรวมกว่า 10 ล้านบาท
นอกจากนี้ ยังได้มีพฤติกรรมหลอกชักขวนคนมาทำงานในตำแหน่งแอดมินเพจ และผู้จัดการดูแลส่วนที่พักที่เป็นพลูวิลล่า รีสอร์ต และคอนโด จนมีผู้สมัครเข้ามาทำงานจำนวน 124 คน แต่เมื่อถึงกำหนดจ่ายเงินเดือนกลับไม่มีใครได้รับเงินค่าจ้าง ผู้เสียหายที่ตกเป็นเหยื่อถูกหลอกทั้งสองกลุ่มนี้จึงกระจายตัวเข้าแจ้งความตามท้องที่ต่างๆจนมีการออกหมายจับและนำมาสู่การตามจับกุมตัวได้ในที่สุด
จากการสอบสวน น.ส.จุฑารัตน์ ให้การปฏิเสธ เบื้องต้นจึงนำตัวส่ง สภ.กระทุ่มแบน ดำเนินคดีตามกฎหมายต่อไป",https://www.khaosod.co.th/crime/news_7473106,https://www.khaosod.co.th/wpapp/uploads/2023/01/%E0%B8%95%E0%B8%B8%E0%B9%8B%E0%B8%99%E0%B8%82%E0%B8%B2%E0%B8%A2%E0%B8%A7%E0%B8%AD%E0%B8%8A%E0%B9%80%E0%B8%8A%E0%B8%AD%E0%B8%A3%E0%B9%8C1-89-300x169.jpg,"วอชเชอร์ทิพย์ , พูลวิลล่า , คอมมานโด , "
สั่งจับยกแก๊ง! รุมกระทืบคู่อริหน้าห้องฉุกเฉินคลิปว่อน ผู้ปกครองจ่อซวยด้วย,อาชญากรรม,"23 ม.ค. 2566
-
19:08 น.","ผู้ว่าฯกาฬสินธุ์ สั่งนายอำเภอกุฉินารายณ์ ประสาน ตำรวจตามจับแก๊งวัยรุ่นยกพวกรุมกระทืบคู่อริหน้าห้องฉุกเฉินในรพ. ผู้ปกครองจ่อซวยด้วย
วันที่ 23 ม.ค.2566 ผู้สื่อข่าวรายงานเกิดเหตุกลุ่มวัยรุ่น ยกพวกรุมทำร้ายคู่อริบริเวณหน้าห้องฉุกเฉินในรพ.สมเด็จพระยุพราชกุฉินารายณ์ จ.กาฬสินธุ์ โดยมีคลิปภาพจากกล้องวงจรปิด ภาพเหตุการณ์ที่กลุ่มวัยรุ่น 6-7 คน บุกเข้าไปทำร้ายร่างกายกัน ท่ามกลางสายของญาติผู้ป่วย
โดยเพจเฟซบุ๊ก ฝากบอกเมืองบัวขาว ได้โพสต์คลิปพร้อมข้อความ “เด็กน้อยตีกันในโรงพยาบาลแล้วกะเหมื่อยใจ…เห็นตีกันแต่ทางอื่น บ่คึดว่าสิเกิดอยู่แถวบ้านเจ้าของ…#ที่นี้เมืองบัวขาว
ล่าสุดเรื่องนี้ นายศุภศิษย์ กอเจริญยศ ผวจ.กาฬสินธุ์ รับทราบเรื่องที่เกิดขึ้นแล้วโดยสั่งกำชับให้ นายวีรดนย์ ศิริ นายอำเภอกุฉินารายณ์ เข้าตรวจสอบร่วมกับเจ้าหน้าที่ตำรวจ สภ.กุฉินารายณ์ เบื้องต้นพบว่า คลิปเหตุการณ์ที่มีการแชร์โชเซียลเกิดขึ้นจริง เกิดขึ้นช่วงเย็นวันที่ 22 ม.ค.ที่ผ่านมา โดยได้ประสานงานตำรวจ สภ.กุฉินารายณ์ ให้เร่งติดตามตัวกลุ่มผู้ก่อเหตุทั้งหมด
โดยขณะนี้เจ้าหน้าที่ทราบตัวกลุ่มวัยรุ่นที่ร่วมกันก่อเหตุแล้ว ส่วนใหญ่เป็นเยาวชนในพื้นที่ อ.กุฉินารายณ์ อายุ 14-15 ปี เบื้องต้นคาดว่าน่าจะมีเรื่องกันมาก่อน ซึ่งเจ้าหน้าที่จะได้ติดตามตัวกลุ่มเยาวชนื้งหมด และเชิญผู้ปกครองมาสอบถามก่อนดำเนินการตามขั้นตอนของกฎมายต่อไป",https://www.khaosod.co.th/crime/news_7473105,https://www.khaosod.co.th/wpapp/uploads/2023/01/%E0%B9%80%E0%B8%A7%E0%B9%87%E0%B8%9A%E0%B8%A3%E0%B8%B8%E0%B8%A1%E0%B8%A2%E0%B8%B3-300x169.jpg,"ยำอริในรพ. , ผู้ปกครอง , กร่าง , "
