Title,Topic,Date,Content,Link,Image,Tag
มือปืนโหด บุกยิง ยูทูบเบอร์ดัง ดับคาบ้าน เผยคลิปวงจรปิด แฉปมลงมือ,ข่าวด่วน,"13 ม.ค. 2566
-
09:29 น.","มือปืนโหด บุกยิง ยูทูบเบอร์ดัง เสียชีวิตคาบ้านในพื้นที่ จ.สมุทรปราการ เผยภาพวงจรปิด ด้าน เพื่อน แฉปมสลด คาดเป็นฝีมือเด็กช่างคู่อริ
เมื่อเวลา 00.30 น. วันที่ 13 ม.ค.2566 พ.ต.ท.สุนทราพร จาตูม สารวัตร(สอบสวน) สภ.เมืองสมุทรปราการ รับแจ้งเหตุชายถูกยิงเสียชีวิต ที่บ้านหลังหนึ่ง ต.บางโปรง อ.เมือง จ.สมุทรปราการ จึงรุดไปตรวจสอบพร้อม พ.ต.ท.อำนาจ ราชสีห์ รอง ผกก.สส.สภ.เมืองสมุทรปราการ, ฝ่ายสืบสวน, เจ้าหน้าที่กองพิสูจน์หลักฐาน และอาสามูลนิธิป่อเต็กตึ๊ง
มือปืนโหด บุกยิง ยูทูบเบอร์ดัง เสียชีวิตคาบ้านในพื้นที่ จ.สมุทรปราการ เผยภาพวงจรปิด ด้าน เพื่อน แฉปมสลด
ที่เกิดเหตุเป็นทาวน์เฮาส์ 2 ชั้น บริเวณประตูห้องครัวในบ้าน พบศพ นายกิตติศักดิ์ (ขอสงวนนามสกุล) อายุ 28 ปี สภาพมีบาดแผลถูกยิงด้วยปืนไม่ทราบขนาด เข้าที่หน้าอกซ้ายทะลุหลัง 1 แผล นอนหงายเสียชีวิต บริเวณโต๊ะนั่งเล่นหน้าบ้านพบรอยเลือดหยดเป็นทางจนไปถึงบริเวณประตูห้องครัว และบริเวณกล่องใส่รองเท้าหน้าประตูกระจกทางเข้าบ้าน พบหัวกระสุนเจาะคาอยู่ในกล่อง 1 หัว จึงเก็บไว้เป็นหลักฐาน
จากการสอบถาม นางจรรยา (ขอสงวนนามสกุล) อายุ 53 ปี แม่ของผู้ตาย กล่าวว่า ลูกชายเรียนอยู่ชั้น ปวส.1 วิทยาลัยแห่งหนึ่ง สาขาช่างกลโรงงาน ก่อนเกิดเหตุลูกชายเดินทางไปร่วมงานศพพ่อเพื่อนที่วัดตำหรุ ก่อนที่จะกลับมาที่บ้าน ต่อมาตนและคนอื่น ๆ ขึ้นไปนอนบนบ้านกันหมด โดยมีผู้ตายนั่งเล่นอยู่บริเวณโรงจอดรถหน้าบ้านเพียงลำพัง
นางจรรยา กล่าวต่อว่า กระทั่งเวลาประมาณ 23.00 น. ตนเดินมาเข้าห้องน้ำ ถามลูกชายว่าทำไมยังไม่ขึ้นนอน ลูกชายบอกว่ายังไม่ง่วง ก่อนที่ตนจะขึ้นไปบนห้อง ไม่นานได้ยินเสียงปืนดังขึ้น 1 นัด จึงรีบลงมาดู พบร่างลูกชายนั่งฟุบอยู่หน้าประตูห้องครัว ตนจึงตะโกนบอกคนในบ้านว่าลูกถูกยิง กระทั่งผู้เป็นพ่อลงมาช่วยปั๊มหัวใจให้ลูกชาย และโทรแจ้งตำรวจทราบ ต่อมาเจ้าหน้าที่กู้ภัยมาถึงช่วยกันยื้อชีวิต แต่ไม่เป็นผลจนลูกชายสิ้นใจในที่สุด
ต่อมากลุ่มเพื่อนของผู้ตายเดินทางมาที่เกิดเหตุ ให้ข้อมูลว่า ผู้ตาย เป็นยูทูบเบอร์ โดยใช้ขื่อช่องว่า “ตำนานที่ยังหายใจ อาชีวะยุค 2000’s” ซึ่งเป็นคอนเทนต์เกี่ยวกับการพูดคุยกับตำนานเด็กอาชีวะที่เคยผ่านศึกต่างสถาบันมาก่อนจะกลับใจ โดยก่อนหน้านี้ผู้ตายเคยเรียนอยู่ที่วิทยาลัยช่างแห่งหนึ่ง และออกไปเรียนต่อที่อื่น ระหว่างนี้ผู้ตายไม่เคยไปมีปัญหากับใคร นอกจากคู่ขัดแย้งเก่าของสถาบันเดิม
เพื่อน กล่าวต่อว่า ซึ่งภายในจะทราบกันดีว่า 2 กลุ่มนี้ถึงจะอยู่รั้วสถาบันเดียวกันก็จริง แต่ไม่ลงรอยกัน และเป็นปัญหาเรื้อรังมานาน โดยเป็นกลุ่มนี้ชื่อว่า “กระฉูดพระประแดง” ส่วนกลุ่มผู้ตายชื่อ “รวมมิตรสำโรง” จนเมื่อวันที่ 2 พ.ย.2565 มีเหตุนักเรียนสถาบันเดียวกันแทงกันตาย บริเวณถนนสุขุมวิท ปากซอยแบริ่ง สำโรงเหนือ จนเป็นข่าวดัง และผู้ตาย ได้ถูกกลุ่มกระฉูดพระประแดงพาดพิงว่าเข้าไปมีส่วนเกี่ยวข้องสนับสนุนในการก่อเหตุ ก่อนจะถูกกลุ่มอริเพ่งเล็ง และยังเคยถูกข่มขู่มาตลอด
เพื่อน กล่าวอีกว่า กระทั่งล่าสุดเมื่อวันที่ 6 ม.ค.ที่ผ่านมา เพื่อนอีกคนที่ถูกพาดพิงด้วย พบว่าที่บ้านมีชาย 2 คน นั่งซ้อนท้ายขับรถจักรยานยนต์มาวนหลายรอบ จนต้องไปขอลงบันทึกประจำวันไว้ที่ สภ.สำโรงใต้ ซึ่งเชื่อว่าผู้ก่อเหตุน่าจะเป็นกลุ่มเดียวกัน
ต่อมาเจ้าหน้าที่ตรวจสอบกล้องวงจรปิดพบว่า ผู้ก่อเหตุน่าจะขับรถจักรยานยนต์มาจอดบริเวณในซอยหมู่บ้าน ซึ่งเป็นช่องสำหรับกลับรถ จากนั้นเดินมาบริเวณหน้าบ้านของผู้ตาย ชักปืนออกมานั่งเล็งผ่านช่องรั้วประตูหน้าบ้าน และลั่นไกใส่ผู้ตายขณะนั่งเล่นอยู่ที่โรงจอดรถ ระหว่างนั้นผู้ก่อเหตุยังนั่งดูผลงานจนแน่ใจว่าไม่พลาดเป้า ก่อนจะวิ่งไปไปสตาร์ทรถจักรยานยนต์ขับหลบหนีไปอย่างรวดเร็ว
เบื้องต้นเจ้าหน้าที่คาดว่า ปมก่อเหตุน่าจะมาจากเรื่องขัดแย้งระหว่างกลุ่มคู่อริ ขณะนี้ฝ่ายสืบสวนอยู่ระหว่างเร่งแกะรอยตามเส้นทางที่ใช้หลบหนีเพื่อติดตามตัวมาดำเนินคดีต่อไป",https://www.khaosod.co.th/crime/news_7456870,https://www.khaosod.co.th/wpapp/uploads/2023/01/13-%E0%B8%A2%E0%B8%B4%E0%B8%87%E0%B8%A2%E0%B8%B9%E0%B8%97%E0%B8%B9%E0%B8%9A%E0%B9%80%E0%B8%9A%E0%B8%AD%E0%B8%A3%E0%B9%8C%E0%B8%94%E0%B8%B1%E0%B8%87%E0%B8%AA%E0%B8%B4%E0%B9%89%E0%B8%99%E0%B9%83%E0%B8%88-300x169.jpg,"ยูทูบเบอร์ , ยิงคนตาย , สมุทรปราการ , "
ถ่ายคลิปขู่ฆ่า! แม่ช็อกน้องสามีใหม่ย่ำยีลูก 12 ตร.บุกบ้านเจอหอบต้นกัญชาหนีแล้ว,อาชญากรรม,"12 ม.ค. 2566
-
23:18 น.","ตำรวจบุกบ้านล่าจับ น้องชายสามีใหม่บังคับขืนใจหลานด.ญ.วัย 12 นานนับปี ถ่ายคลิปขู่ฆ่าห้ามปากโป้ง เจอหอบต้นกัญชาหนีไปแล้ว แม่หัวใจแตกสลายเพิ่งรู้ลูกถูกกระทำ
วันที่ 12 ม.ค.2566 จากรณี น.ส.เอ (นามสมมติ) อายุ 28 ปีร้องเรียนผู้สื่อข่าวลูกสาว อายุ 12 ปีถูกน้องชายของพ่อเลี้ยง อายุ 26 ปีบังคับขืนใจนานนับปี โดยข่มขู่จะนำคลิปออกมาเผยแพร่หากด.ญ.ไม่ยอมและนำเรื่องนี้ไปบอกคนอื่น พร้อมนำหลักฐานข้อความสนทนาและภาพเปลือยของลูกสาวมาเป็นหลักฐาน
ล่าสุดเรื่องนี้ พ.ต.ท.ศิริพงศ์ เศรษฐสิริโชค รองผกก.สส.สภ.บางน้ำเปรี้ยว จ.ฉะเชิงเทรา สั่งการให้ พ.ต.ท.ชาตรี นิยมไพศาลสุข สว.สส.สภ.บางน้ำเปรี้ยว นำกำลังชุดสืบสวนเดินทางไปยังบ้านพักของนายบี(นามสมมติ) ผู้ก่อเหตุที่ต.ศาลาแดง อ.บางน้ำเปรี้ยว จ.ฉะเชิงเทรา
โดยพบว่านายบี หลบหนีไปแล้วพร้อมภรรยา ตรวสอบภายในบ้านพบอุปกรณ์เสพยาเสพติดทั้งบ้องกัญชา ขวดน้ำดัดแปลงไว้สำหรับสูบยาเสพติด ยาแก้ไอ 4X100 น้ำต้มใบกระท่อม 1 ขวด ซุกซ่อนอยู่ในตู้เสื้อผ้า และยังพบว่านายบี นำต้นกัญชาที่ปลูกไว้ขึ้นรถหนีไปด้วย
พ.ต.ท.ชาตรี เปิดเผยว่า จากการพูดคุยสอบถามน.ส.เอ พร้อมตรวจสอบภาพอนาจารและข้อความสนทนาระหว่างนายบีกับลูกสาว เป็นหลักฐานที่แน่ชัดถึงการแสดงพฤติกรรมอนาจารขืนใจด.ญ. 12 ปี ตำรวจจะเร่งตามตัวนายบี พร้อมขอศาลอนุมัติออกหมายจับทันที
เบื้องต้นเตรียมแจ้งข้อหาพรากเด็กอายุไม่เกิน 15 ปี โดยไม่มีเหตุอันสมควรไปเสียจากบิดามารดา ไม่ว่าเด็กจะยินยอมไปด้วยหรือไม่ ความผิดข้อหาพรากผู้เยาว์ตามมาตรา 317 และนำภาพอนาจารเข้าสู่ระบบคอมพิวเตอร์",https://www.khaosod.co.th/crime/news_7456752,https://www.khaosod.co.th/wpapp/uploads/2023/01/%E0%B9%80%E0%B8%A7%E0%B9%87%E0%B8%9A%E0%B8%AD%E0%B8%B2-300x169.jpg,"อา , หลาน , "
เข้าตาจน! จับพ่อลูกอ่อนชิงทอง 2 สลึง เจ้าของร้านสงสารจำได้ลูกค้าเก่า,อาชญากรรม,"12 ม.ค. 2566
-
20:42 น.","ตำรวจตามรวบหนุ่มพ่อลูกอ่อน เข้าตาจนบุกชิงทอง 2 สลึงกลางเมือง เจ้าของร้านจำแผลเป็นที่หน้าผากได้ ไม่ใช่ใครที่ไหนลูกขาประจำนำทองมาขาย สงสารไม่น่าคิดสั้นลูกยังเล็ก หากขอเงินก็ให้
วันที่ 12 ม.ค.2566 จากกรณีคนร้ายบุกชิงสร้อยทอง ห้างทองกชพรโกลด์ 8 ถนนรัถการ เขตเทศบาลนครหาดใหญ่ จ.สงขลา เมื่อช่วงเช้าที่ผ่านมาได้สร้อยข้อมือทองคำหนัก 1 สลึง 1 เส้น และสร้อยข้อมือหนัก 1 สลึงอีกครึ่งเส้นหลังขาดขณะกระชากจากมือพนักงานขาย
ล่าสุด ตำรวจฝ่ายสืบสวน สภ.หาดใหญ่ และ ชุดสืบสวน กก.สส.ภ.จว.สงขลา เร่งติดตามจับกุมและตรวจสอบภาพจากกล้องวงรปิดเพื่อหาเส้นทางหลบหนี โดยคนร้ายรายนี้เจ้าของร้ายยืนยันคือนายกิตติวงศ์ อายุ 32 ปี เป็นลูกค้าของร้านเคยนำทองรูปพรรณมาขายมีบ้านพักอยู่ไม่ไกลร้านทอง ทำงานประจำรถขนส่งสินค้าอยู่บริษัทขายส่งแห่งหนึ่งใน อ.หาดใหญ่
เมื่อตำรวจตามไปที่บ้านพัก และบ้านญาติแต่ไม่พบตัว ส่วนที่บริษัททำงานพบรถจักรยานยนต์จอดอยู่ โดยเพื่อนพนักงานให้ข้อมูลไปส่งของในพื้นที่จ.พัทลุง ตำรวจจึงตามไปจับกุมตัวได้ในพื้นที่อ.แม่ขรี จ.พัทลุง ขณะนี้กำลังอยู่ระหว่างนำตัวกลับมาที่สภ.หาดใหญ่
ขณะที่เจ้าของร้านทอง เปิดเผยว่า ลูกค้าคนนี้เข้ามาที่ร้านเป็นคนแรกขอเลือกทองหลายเส้นและออกอาการลุกลี้ลุกลน พอพนักงานเผลอก็กระชากสร้อยข้อมือทองคำหนัก 1 สลึง 2 เส้นแต่อีกเส้นขาดได้ไปครึ่งเดียว
” คนร้ายเป็นลูกค้าเก่าเคยนำทองมาขายที่ร้าน 2-3 ครั้งร้านมีทั้งภาพและประวัติเก็บไว้ ที่จำได้เพราะมีแผลที่หน้าผาก สาเหตุน่าจะเข้าตาจนเพราะทราบว่ามีลูกแรกเกิดอายุแค่เดือนกว่า ถ้าไม่เข้าตาจนจริงๆคงไม่ทำ ปกติที่ร้านใครเดือดร้อนมาขอเงินก็ให้ตลอด แต่ไม่น่ามาทำแบบนี้น่าจะอารมณ์ชั่ววูบ ”",https://www.khaosod.co.th/crime/news_7456677,https://www.khaosod.co.th/wpapp/uploads/2023/01/%E0%B9%80%E0%B8%A7%E0%B9%87%E0%B8%9A%E0%B8%8A%E0%B8%B4%E0%B8%87%E0%B8%97%E0%B8%AD%E0%B8%87-300x169.jpg,-
เบี้ยวค่าเหล้า 20 บาท หนุ่มพิการแทงดับเพื่อนรัก ฝึกมวยมาด้วยกันตั้งแต่เด็ก,อาชญากรรม,"12 ม.ค. 2566
-
17:57 น.","ตำรวจนำตัวหนุ่มพิการขาเดียว ไปทำแผนแทงฆ่าเพื่อนรักดับดิ้น ทะเลาะกันเรื่องเบี้ยวไม่จ่ายค่าเหล้า 20 บาท พ่อเหยื่อมีดเศร้า รักเหมือนลูกอีกคน ฝึกมวยมาด้วยกันตั้งแต่เด็กไม่คิดจะถึงฆ่ากันตาย
เมื่อเวลา 13.00 น. วันที่ 12 ม.ค.2566 เจ้าหน้าที่ตำรวจ สภ.ควนขนุน จ.พัทลุง ควบคุมตัวนายสิทธิชัย อายุ 26 ปี ผู้ต้องหาใช้มีดแทง นายสิทธิกร อายุ 25 ปี เสียชีวิตบนถนนสายบ้านสวน-แหลมโตนด ต.ปันแต อ.ควนขนุน จ.พัทลุง ไปทำแผนประกอบคำรับสารภาพหลังเข้ามอบตัว เหตุเกิดเมื่อกลางดึกที่ผ่านมา เสร็จแล้วนำตัวกลับไปสอบสวน
จากการสอบสวน นายสิทธิชัย รับสารภาพ ผู้ตายเป็นเพื่อนรักแต่เกิดทะเลาะมีปากเสียงกันเนื่องจากผู้ตายไม่ยอมจ่ายค่าเหล้า ซึ่งตกลงกันไว้ว่าจะหารกันคนละ 20 บาท แต่เมื่อไปถึงหน้าร้านผู้ตายไม่ยอมจ่าย เกิดมีปากเสียงชกต่อยกันขึ้นก่อนชักมีดแทงเพื่อนรักตาย จากนั้นเดินไปหาผู้ใหญ่ที่นับถือให้พาเข้ามอบตัว
ขณะที่พ่อผู้ตาย รับศพลูกชายไปประกอบพิธีทางศาสนาที่วัดดอนศาลา ต.มะกอกเหนือ อ.ควนขนุน จ.พัทลุง พร้อมเปิดเผยว่า คู่เป็นเพื่อนรักกันมานาน เคยฝึกมวยไทยด้วยกัน กินอยู่ไปมาหาสู่กันเป็นประจำ ตนก็รักเหมือนลูกเหมือนหลาน ยิ่งเห็นเป็นผู้พิการตนก็ดูแลมาตลอด เมื่อมาก่อเหตุก็เสียใจมากเพราะตนมีลูกคนเดียวเท่านั้น คิดว่าน่าจะเมาอยากให้เขามาขอขมาหน้าศพลูกชาย เพื่อขออโหสิกรรมไม่จองเวรจองกรรมกันในทุกๆชาติ",https://www.khaosod.co.th/crime/news_7456503,https://www.khaosod.co.th/wpapp/uploads/2023/01/%E0%B9%80%E0%B8%A7%E0%B9%87%E0%B8%9A%E0%B8%86%E0%B9%88%E0%B8%B220-300x169.jpg,"ค่าเหล้า , ฝึกมวย , เพื่อนรัก , "
ตร.ไซเบอร์ รวบยกแก๊ง ขบวนการหลอกเด็ก ม.3 ดูโฆษณา จนเกิดเรื่องเศร้า,อาชญากรรม,"12 ม.ค. 2566
-
17:20 น.","ตำรวจไซเบอร์ ปิดจ็อบรวบยกแก๊ง ขบวนการหลอกเด็ก ม.3 ดูโฆษณา จนเกิดเรื่องเศร้า จับเหี้ยนตั้งแต่บัญชีม้า-พ่อค้า-คนกดเงิน-เจ้าของอินสตราแกรม
เมื่อเวลา 16.00 น. วันที่ 12 ม.ค.66 ที่กองบัญชาการตำรวจสืบสวนสอบสวนอาชญากรรมทางเทคโนโลยี (บช.สอท.) เมืองทอง พล.ต.อ.ต่อศักดิ์ สุขวิมล รอง ผบ.ตร. พล.ต.ท.วรวัฒน์ วัฒน์นครบัญชา ผบช.สอท. มอบหมายให้ พล.ต.ต.วิวัฒน์ คำชำนาญ รอง ผบช.สอท. พล.ต.ต.วริศร์สิริภ์ ลีละสิริ ผบก.สอท.2, พล.ต.ต.กานตพงศ์ ชัยรุ่งเรือง ผบก.ตอท. เชิญตัว นายรัชชานนท์ (สงวนนามสกุล) อายุ 38 ปี นายชัยวัฒน์ (สงวนนามสกุล) อายุ 34 ปี ชาวจังหวัดร้อยเอ็ด ผู้ต้องหาในความผิดฐานร่วมกันฉ้อโกงประชาชน และร่วมกันโดยทุจริต หรือโดยหลอกลวง นำเข้าสู่ระบบคอมพิวเตอร์ซึ่งข้อมูลคอมพิวเตอร์ที่บิดเบือนหรือปลอมไม่ว่าทั้งหมดหรือบางส่วน หรือข้อมูลคอมพิวเตอร์อันเป็นเท็จ โดยประการที่น่าจะเกิดความเสียหายแก่ประชาชน มาสอบปากคำ
หลังทั้ง 2 ราย มีความเชื่อมโยงของเส้นเงินของกลุ่มคนร้ายออกอุบายชักชวนให้เด็กม.3 รร.ชื่อดังย่านปากเกร็ด ดูโฆษณาผ่าน YouTube เพื่อหารายได้พิเศษ ก่อนหลอกให้ลงทุนซื้อสินค้า 10 ชิ้น วางขายออนไลน์เก็งกำไร โดยอ้างว่าจะได้ผลตอบแทนที่สูงกว่าจนเหยื่อหลงเชื่อ นำเงินแม่โอนไปให้ต่อเนื่องรวม 14,000 บาท ภายหลังเด็กคนดังกล่าวรู้ตัวว่าจะถูกหลอกจึงของทวงเงินคืนแต่คนร้ายก็ไม่ยอมโอนเงินให้จึงก่อเหตุสลดขึ้น โดยทันทีทั้ง 2 คนพบเจ้าหน้าที่ตำรวจ ทางตำรวจได้แสดงหมายจับพร้อมกับคุมตัวทั้ง 2 คนไปสอบปากคำที่บก.สอท.2 ภายหลังสอบปากคำทาง
พล.ต.ต.วิวัฒน์ เปิดเผยว่า จากแนวทางการสืบสวนขณะนี้ตำรวจสามารถแกะรอยขบวนการดังกล่าวได้ทั้งหมด โดยออกหมายจับไป 8 ราย ซึ่งเป็นบัญชีม้าที่รับโอนเงินและบุคคลที่เกี่ยวข้อง ซึ่งขณะนี้ติดตามจับกุมได้ทั้งหมด นอกจากนี้ยังพบว่าคนร้ายเมื่อได้เงินมาก็นำเงินไปเทรดในสกุลเงินดิจิตอล ซึ่งทางตำรวจได้แกะรอยจนพบความเชื่อมโยงของเงินไปที่ทั้งสองราย ซึ่งเป็นพ่อค้ารับแลกเปลี่ยนเงินสกุลดิจิตอล
โดยทั้งสองได้แสดงตัวขอให้ปากคำแสดงความบริสุทธิ์ใจ แต่เนื่องจากทั้งสองมีหมายจับ เจ้าหน้าที่จึงได้คุมตัวพร้อมแจ้งข้อหา ก่อนนำตัวไปสอบปากคำ อย่างไรก็ตามทั้ง 2 คนให้การรับว่ามีเงินเข้ามาผ่านบัญชีจริงแต่ในรายละเอียดนั้นอยู่ระหว่างการสอบปากคำและขยายผล
ทั้งนี้ขบวนการดังกล่าวได้ออกอุบายจากเหยื่อ จากนั้นเมื่อได้เงินจากเหยื่อก็จะนำเงินที่ได้ไปแปลงเป็นเงินสกุลดิจิตอลเพื่อให้ยากต่อการตรวจสอบ ซึ่งในกรณีนี้อยู่ระหว่างการขยายผลพิจารณาเพิ่มเติม เพื่อที่จะดำเนินการแจ้งข้อกล่าวหาตามความผิดมูลฐานฟอกเงินด้วย
มีรายงานว่าชุดสืบสวนบช.สอท.ได้จับกุมได้ผู้ต้องหาได้ทั้งหมดกว่า 9 ราย ประกอบไปด้วย บัญชีม้า 6 ราย พ่อค้ารับแลกเปลี่ยนสกุลเงินดิจิตอล 2 ราย และเจ้าของบัญชีคนโพสต์ข้อความเชิญชวนผ่านอินสตราแกรม 1 ราย นอกจากนี้อยู่ระหว่างการขยายผลติดตามจับกุมคนกดเงินที่ฝั่งประเทศเพื่อนบ้าน 1 ราย
อย่างไรก็ตามในวันพรุ่งนี้ (13 ม.ค.66) นายชัยวุฒิ ธนาคมานุสรณ์ รมว.ดิจิทัลเพื่อเศรษฐกิจและสังคม พล.ต.ท.วรวัฒน์ วัฒน์นครบัญชา ผบช.สอท. จะแถลงข่าวข้อเท็จจริงเกี่ยวกับผลการจับกุมดังกล่าวต่อไป",https://www.khaosod.co.th/crime/news_7456454,https://www.khaosod.co.th/wpapp/uploads/2023/01/%E0%B8%88%E0%B8%B1%E0%B8%9A%E0%B8%A2%E0%B8%81%E0%B9%81%E0%B8%81%E0%B9%8A%E0%B8%87-300x169.jpg,"หลอกเด็ก ม.3 , หลอกดูยูทูบ , "
หนุ่มใหญ่ริเป็นชู้ นัดเมียชาวบ้านออกมา ขอกอดไม่ได้ โมโหคว้าไม้ทุบดับ ผัวสุดช็อก,อาชญากรรม,"12 ม.ค. 2566
-
15:13 น.","หนุ่มใหญ่ริเป็นชู้ นัดเมียชาวบ้านออกมา ขอกอดไม่ได้ โมโหคว้าไม้ทุบดับ อ้างชอบมาขอเงิน แถมถูกด่าแรง ผัวสุดช็อกไม่คิดว่าจะเป็นคนร้าย
เมื่อเวลา 13.00 น. วันที่ 12 ม.ค.66 พล.ต.ต.ธวัชชัย ถุงเป้า ผบก.ภ.จว.นครพนม, พ.ต.อ.ฉกาจน์ เทียมวงศ์ รอง ผบก., พ.ต.อ.กฤติน กอร์ปกุลหิรัญ ผกก.สส.ภ.จว.นครพนม, พ.ต.ท.อักขราทรณ์ ดอนสถิตย์ รอง ผกก.สภ.นาทม รรท.ผกก.สภ.วัง จ.นครพนม พร้อมกำลังควบคุมตัว นายนิมิตร หนึ่งคำมี อายุ 57 ปี ผู้ต้องตามหมายจับศาลจังหวัดนครพนม ในข้อหาฆ่าผู้อื่นตายโดยเจตนา หลังก่อเหตุใช้ของแข็งทุบตี น.ส.นฤมล (ขอสงวนนามสกุล) อายุ 40 ปี เสียชีวิต
โดยจุดแรก นายนิมิตร จอดรถจักรยานและโทรศัพท์หา น.ส.นฤมล ซึ่งห่างบ้านผู้ตายแค่ 50 เมตร จุด 2 นัดพบกันหลังบ้านกับผู้ตาย ก่อนใช้ไม้ไผ่ฟาดที่ศีรษะ จุดที่ 3 จุดทิ้งไม้ไผ่เหยียบน้ำในสระล้างคราบเลือด จุดที่ 4 นำโทรศัพท์ไปทิ้งสระน้ำเยื้องบ้านพักผู้ก่อเหตุ 20 เมตร ห่างบ้านผู้ตาย 2 กิโลเมตร
จุดที่ 5 บ้านผู้ต้องหานำเสื้อและกางเกงเปื้อนเลือดผู้ก่อเหตุใส่เครื่องซักผ้าในห้องน้ำใต้ถุนบ้าน จุดที่ 6 นำย่ามที่ซุกใส่ไม้ไผ่ที่ใช้ก่อเหตุไปห้อยไว้ข้างห้องน้ำ และนำของเท้าบู๊ทถอดไว้ใต้แคร่ โดยใช้เวลาแผน 30 นาที ขณะที่ชาวบ้านแห่ไปมุงดูการทำแผนร่วม 100 คน มีตำรวจทั้งในและนอกเครื่องแบบกว่า 20 คน คุมเข้มทำแผนหวั่นรุมประชาทัณฑ์
การจับกุมครั้งนี้สืบเนื่องจาก เมื่อช่วงเช้าวันที่ 10 ม.ค.ที่ผ่านมา ตำรวจ สภ.วังยาง รับแจ้งพบศพ น.ส.นฤมล ริมถนนทางไปทุ่งนา บ้านนาขาม หมู่ 4 ต.วังยาง อ.วังยาง จ.นครพนม มีบาดแผลถูกทุบตีที่ศีรษะเป็นแผลฉกรรจ์ที่ท้ายทอย 3 แห่ง
สอบสวนทราบว่า ก่อนเกิดเหตุ น.ส.นฤมล อยู่บ้านกับลูกสาว ได้มีชายโทรศัพท์มาหา หลังจากที่ น.ส.นฤมล รับสายและเดินออกจากบ้านไปจุดเกิดเหตุ กระทั่งช่วง 3 ทุ่ม ลูกวัย 12 ขวบได้ยินเสียงคล้ายคนตีกัน ก่อนเสียงเงียบหายไป ด้วยความตกใจจึงไม่กล้าออกมาดู กระทั่งรุ่งเช้ามีเพื่อนบ้านมาพบศพ จึงรีบแจ้งให้เจ้าหน้าที่มาตรวจสอบ
หลังเกิดเหตุเจ้าหน้าที่สืบสวนจนทราบว่า น.ส.นฤมล และ นายนิมิตร คบหามีความสนิทสนมกัน คาดว่าอาจเป็นเรื่องชู้สาว เนื่องจากสามีผู้ตายไปทำงานที่ กทม. นานกว่า 1 ปี และไม่กลับมาบ้าน และ นายนิมิตร ก็ไปติดพันกับผู้ตาย หลังจากนั้นช่วง 2 ทุ่มวันเกิดเหตุ นายนิมิตร ได้โทรศัพท์หาผู้ตาย 3-4 ครั้ง แต่ น.ส.นฤมล ไม่รับสายเนื่องจากติดสายกับสามี จนช่วง 3 ทุ่ม นายนิมิตร ก็โทรแชทหาผู้ตาย 3-4 ครั้งจึงยอมออกจากบ้านมาพบ
ขณะที่ นายนิมิตร ขอกกอด น.ส.นฤมล จึงขู่ว่าจะไปฟ้องภรรยาของ นายมิตร ทำให้ นายนิมิตร โมโหเพราะถูกด่าทอเสียๆ หายๆ จึงตีเข่าไปที่หน้าท้องผู้ตาย 1 ครั้ง ผู้ตายจึงผลักหน้าอกจนเซ ก่อนคว้าท่อนไม้ไผ่ฟาด 2 ครั้ง จนผู้ตายล้มหน้าคว่ำ จึงตีซ้ำอีก 1 ครั้งจนแน่นิ่ง ก่อนนำโทรศัพท์มือและไม้ที่ใช้ก่อไปโยนทิ้ง แล้วหลบหนีไปนอนที่บ้านเหมือนไม่มีอะไรเกิดขึ้น ซึ่ง นายนิมิตร อ้างว่า โมโหหลังถูกผู้ตายด่าทอ อีกทั้งยังชอบมาขอเงินครั้งละ 2,000 บาท ด้วยอารมณ์ชั่ววูบและเกิดหึงหวงจึงลงมือก่อเหตุดังกล่าว
ด้าน พ.ต.อ.ฉกาจน์ กล่าวว่า ประเด็นน่าจะมาจากเรื่องชู้สาว หลังตรวจสอบจากแมสเซนเจอร์โทรศัพท์ของลูกสาววัย 12 ขวบ โดยนำอีเมล์ของลูกไปล็อกอินเข้ารหัส คาดว่าการเข้ารหัสอีเมล์ของผู้ตายกับลูกสาว น่าจะใช้อีเมล์อันเดียวกัน ปรากฏว่าจริงผู้ตายใช้เมล์เดียวกัน หลังจากเข้าไปตรวจสอบในเฟซบุ๊กผู้ตายไม่มีอะไรผิดปกติ
แต่หลังจากตรวจสอบทางแมสเซนเจอร์ที่พ่วงกับเฟซบุ๊ก จึงทราบว่าเวลาประมาณ 6 โมงเย็นวันเกิดเหตุถึงทุ่มเศษ ผู้ตายได้โทรศัพท์คุยกับสามีที่ทำงานอยู่ใน จ.สมุทรปราการ หลังผู้ตายวางสาย ก็มีโทรศัพท์ผู้ต้องสงสัยทราบชื่อว่า นายนิมิตร ได้โทรย้ำถึงผู้ตาย 3-4 ครั้ง แต่ไม่รับสาย ครั้งสุดท้ายผู้ตายรับสายมีการพูดคุยกัน 20 วินาที
จากนั้นจึงเชิญตัว นายนิมิตร มาสอบปากคำ แต่ยังให้การภาคเสธ จึงขอโทรศัพท์ นายนิมิตร ไปตรวจสอบแมสเซนเจอร์ พบว่ามีการถูกลบข้อความที่พูดคุยกับผู้ตาย จึงกู้ข้อมูลและพบว่ามีการพูดคุยกันจริง จึงนำตัวมาสอบปากคำ ก่อนขออนุมัติหมายศาลเข้าจับกุมได้ที่บ้านพัก
ขณะที่สามีของผู้ตาย กล่าวว่า ไปทำงานเป็น รปภ.ที่ จ.สมุทรปราการ นาน 4 ปี จะกลับมาบ้านแค่ปีละครั้ง โดยเงินเดือน 15,000 บาท จะส่งให้ภรรยาหมด แม้จะอยู่ห่างกันตนและภรรยาจะโทรแชทหากัน 3-4 ครั้งต่อวัน ส่วนใหญ่จะถามเรื่องลูก ส่วนคนที่ฆ่า ภรรยาจะเรียกลุงมิตรทุกครั้ง และจะจ้างมาตัดหญ้าที่บ้านเสมอ ทีแรกไม่เชื่อจะเป็นคนร้าย กระทั่งตำรวจจับกุม หลังจากนั้นตำรวจจึงนำตัว นายนินิตรไปดำเนินคดีตามกฎหมาย
 ",https://www.khaosod.co.th/crime/news_7456100,https://www.khaosod.co.th/wpapp/uploads/2023/01/%E0%B8%86%E0%B9%88%E0%B8%B2%E0%B9%89%E0%B8%A1%E0%B8%B5%E0%B8%A2%E0%B8%8A%E0%B8%B2%E0%B8%A7%E0%B8%9A%E0%B9%89%E0%B8%B2%E0%B8%99-300x169.jpg,-
จับแล้ว! 2 คนร้าย ยิงน้องทนายดัง เปิดปมลั่นไกก่อนซิ่งหนี ตร.ให้ประกัน,อาชญากรรม,"12 ม.ค. 2566
-
14:05 น.","จับแล้ว 2 คนร้าย ยิงน้องทนายดัง อ.ทุ่งสง จ.นครศรีธรรมราช เปิดปมยิงก่อนซิ่งกระบะหนี ด้าน พี่คนเจ็บ เผย รู้ทีหลัง ตำรวจให้ประกันตัวไปแล้ว
จากกรณีคนร้ายใช้รถกระบะสีขาว ก่อเหตุยิง นายวรพงศ์ ดำชู อายุ 30 ปี ซึ่งเป็นน้องชายของ นายนรินทร์ ดำชู ทนายความชื่อดังในพื้นที่ อ.ทุ่งสง จนบาดเจ็บสาหัสบนถนน ต.ชะมาย อ.ทุ่งสง จ.นครศรีธรรมราช เมื่อคืนวันที่ 10 ม.ค.ที่ผ่านมา เบื้องต้นทราบว่า ผู้ก่อเหตุเป็นทหารพรานอยู่ที่สามจังหวัดชายแดนภาคใต้ ส่วนสาเหตุทราบว่าเขม่นกันภายในผับแห่งหนึ่ง ตามที่เสนอข่าวไปแล้วนั้น อ่านข่าว : เปิดคลิป คนร้ายขับกระบะ ยิงน้องทนายดัง เพื่อนแฉมีทหารพรานนั่งมาด้วย
จับแล้ว 2 คนร้าย ยิงน้องทนายดัง อ.ทุ่งสง จ.นครศรีธรรมราช เปิดปมยิงก่อนซิ่งกระบะหนี ด้าน พี่คนเจ็บ
ล่าสุดวันที่ 12 ม.ค.2566 พ.ต.อ.ธีระวุฒิ เทพเลื่อน ผกก.สภ.ทุ่งสง และตำรวจชุดสืบสวนได้จับกุม 2 ใน 3 ผู้ต้องหาที่ปรากฏในภาพวงจรปิดคือ นายเทพณรงค์ (ขอสงวนนามสกุล) อาสาสมัครทหารพรานพื้นที่ จ.นราธิวาส และ นายฟาริส (ขอสงวนนามสกุล) พร้อมอาวุธปืนพกสั้นขนาด 9 มม. ที่ใช้ก่อเหตุ 1 กระบอก รถกะบะ ยี่ห้ออีซูซุ สีขาว ทะเบียน ผต-7194 นครศรีธรรมราช แต่พบว่าผู้ต้องหาทั้งคู่ได้ประกันตัวไปแล้ว
ด้าน นายนริน ดำชู ทนายความพี่ชายของนายวรพงศ์ ผู้บาดเจ็บ กล่าวว่า อาการล่าสุดของน้องชาย ยังสาหัส ไม่รู้สึกตัว ได้ส่งไปรักษาที่โรงพยาบาลมหาราชนครศรีธรรมราช เพราะเครื่องมือทางการแพทย์ทันสมัยกว่า ส่วนคดีนั้นมีข้อสงสัยหลายอย่าง ซึ่งตำรวจไม่ได้แจ้งญาติถึงความคืบหน้าใด ๆ เลย กระทั่งมีการจับกุมและญาติก็ไม่ทราบ มารู้อีกทีพบว่ามีการประกันตัวไปแล้ว โดยตนนำเรื่องเข้าร้องเรียนต่อผู้บัญชาการตำรวจภาค 8 ให้มีการตรวจสอบการทำงานของตำรวจสภ.ทุ่งสง ต่อไป
ด้าน พ.ต.อ.ธีระวุฒิ กล่าวว่า เจ้าหน้าที่ได้ออกหมายจับคนร้ายกลุ่มนี้ แต่ปรากฏว่านายเทพณรงค์ซึ่งเป็นเจ้าของปืนคนยิง และเจ้าของรถ กับนายฟาริส ชิงมอบตัวก่อน จึงได้รับการประกันตัวไป อย่างไรก็ตาม ตำรวจมีหลักฐานสำคัญซึ่งเป็นภาพจากกล้องวงจรปิดที่จับภาพจากพฤติกรรมทั้งของผู้บาดเจ็บและผู้ก่อเหตุ เป็นคดีที่ไม่สลับซับซ้อนแต่อย่างใด และจะให้ความเป็นธรรมกับทั้ง 2 ฝ่าย
พ.ต.อ.ธีระวุฒิ กล่าวต่อว่า ส่วนการสอบปากคำ นายเทพณรงค์ ผู้ที่ใช้อาวุธปืนยิง ให้การว่า ไม่ได้ตั้งใจที่จะยิง แต่ถูกนายวรพงศ์ผู้บาดเจ็บ ซึ่งมีอาวุธมีดอยู่ในมือเข้ามาทำร้ายฝ่ายตนเองเช่นกัน ขณะเกิดเหตุนายเทพณรงค์ชักอาวุธปืนออกมาขู่แต่ไม่เป็นผล จึงได้ขับหลบหนี
พ.ต.อ.ธีระวุฒิ กล่าวอีกว่า แต่ปรากฏว่านายวรพงส์ไม่ละความพยายาม ได้ตามไปยังจุดเกิดเหตุ ก่อนจะมีการยิงกันดังกล่าว ส่วนสาเหตุมาจากเรื่องส่วนตัว ซึ่งทั้ง 2 ฝ่ายเขม่นกันที่ผับก่อนจะบานปลายกลายเป็นเหตุดังกล่าว",https://www.khaosod.co.th/crime/news_7455843,https://www.khaosod.co.th/wpapp/uploads/2023/01/12-%E0%B8%88%E0%B8%B1%E0%B8%9A2%E0%B8%84%E0%B8%99%E0%B8%A3%E0%B9%89%E0%B8%B2%E0%B8%A2%E0%B8%A2%E0%B8%B4%E0%B8%87%E0%B8%99%E0%B9%89%E0%B8%AD%E0%B8%87%E0%B8%97%E0%B8%99%E0%B8%B2%E0%B8%A2%E0%B8%94%E0%B8%B1%E0%B8%87-300x169.jpg,"ยิงน้องทนาย , นครศรีธรรมราช , "
รวบอีก! หนุ่มรับจ้างเปิด บัญชีม้า เอี่ยวแก๊งหลอกเด็กม.3 แฉมีคดีติดตัวด้วย,อาชญากรรม,"12 ม.ค. 2566
-
12:45 น.","บก.สอท.5 นำกำลังบุกรวบ หนุ่มรับจ้างเปิด บัญชีม้า เอี่ยวแก๊งหลอกเด็กนักเรียนม.3 จนเกิดเรื่องเศร้า แฉประวัติ มีคดีติดตัวอยู่อีก 2 คดี
วันที่ 12 ม.ค.2566 พล.ต.อ.ต่อศักดิ์ สุขวิมล รองผู้บัญชาการตำรวจแห่งชาติ (รอง ผบ.ตร.) พร้อมด้วย พล.ต.ท.วรวัฒน์ วัฒน์นครบัญชา ผบช.สอท. และ พล.ต.ต.วิวัฒน์ คำชำนาญ รอง ผบช.สอท. สั่งการให้ พล.ต.ต.ชรินทร์ โกพัฒน์ตา ผบก.สอท.5, พ.ต.อ.ฐาปกรณ์ หนุมาศ ผกก.3 บก.สอท.5 พร้อมด้วยเจ้าหน้าที่ตำรวจกก.3 บก.สอท.5
บก.สอท.5 นำกำลังบุกรวบ หนุ่มรับจ้างเปิด บัญชีม้า เอี่ยวแก๊งหลอกเด็กนักเรียนม.3 จนเกิดเรื่องเศร้า
นำกำลังเข้าทำการจับกุม นายชนสร (ขอสงวนนามสกุล) อายุ 33 ปี ผู้ต้องหาตามหมายจับศาลจังหวัดนนทบุรี ที่ จ.13/2566 ลงวันที่ 10 ม.ค.2566 ในความผิดฐาน ร่วมกันฉ้อโกงประชาชน, ร่วมกันโดยทุจริตหรือหลอกลวงนำเข้าสู่ระบบคอมพิวเตอร์ ที่บิดเบือนหรือปลอมไม่ว่าทั้งหมดหรือบางส่วน หรือข้อมูลคอมพิวเตอร์อันเป็นเท็จ โดยประการที่น่าจะเกิดความเสียหายแก่ประชาชน โดยจับกุมได้ที่อยู่ ทร.14 เลขที่ 63/4 หมู่ 1 ต.นาพรุ อ.พระพรหม จ.นครศรีธรรมราช
สืบเนื่องจากกรณีเด็กนักเรียนชั้นม.3 โรงเรียนชื่อดังแห่งหนึ่งย่านปากเกร็ด ที่ก่อเหตุสลดใต้ต้นไม้เสียชีวิต พร้อมเขียนจดหมายขอโทษพ่อแม่ หลังถูกคนร้ายชักชวนให้ดูโฆษณาผ่านยูทูบเพื่อหารายได้พิเศษ ก่อนจะออกอุบายหลอกให้ลงทุนซื้อสินค้า 10 ชิ้น วางขายออนไลน์เก็งกำไร โดยอ้างว่าจะได้ผลตอบแทนที่สูงกว่าจนเหยื่อหลงเชื่อ ฉกเงินแม่โอนไปให้ต่อเนื่องรวม 14,000 บาท ภายหลังเด็กคนดังกล่าวรู้ตัวว่าจะถูกหลอกจึงขอทวงเงินคืน แต่คนร้ายก็ไม่ยอมโอนเงินให้ จึงก่อเหตุสลดขึ้น
เบื้องต้นเจ้าหน้าที่ตำรวจตรวจสอบพบว่า ได้ทำงานอยู่ในอู่ซ่อมรถแห่งหนึ่งใน อ.เมือง จ.นครศรีธรรมราช ตรวจสอบพบต้องโทษคดีอาญา (พ.ร.บ.ยาเสพติด) จำนวน 2 คดี ล่าสุดเมื่อเดือนก.ย.2565 เจ้าหน้าที่ตำรวจนำตัวส่งพนักงานสอบสวน สภ.ปากเกร็ด ดำเนินคดีตามกฎหมายต่อไป",https://www.khaosod.co.th/crime/news_7455536,https://www.khaosod.co.th/wpapp/uploads/2023/01/12-%E0%B8%88%E0%B8%B1%E0%B8%9A%E0%B8%AB%E0%B8%99%E0%B8%B8%E0%B9%88%E0%B8%A1%E0%B9%80%E0%B8%9B%E0%B8%B4%E0%B8%94%E0%B8%9A%E0%B8%B1%E0%B8%8D%E0%B8%8A%E0%B8%B5%E0%B8%A1%E0%B9%89%E0%B8%B2-300x169.jpg,"บัญชีม้า , "
ระทึก! หญิงถูกโจรจี้เข้าป่าเป็นตัวประกัน ป้ายยาสลบกะฆ่าทิ้ง ลูกช้ำแจ้งตร.หาว่าโกหก,ทุกทิศทั่วไทย,"12 ม.ค. 2566
-
12:15 น.","หญิงเข้าป่าไปเก็บขิงข่า ถูกคนร้ายจี้เป็นตัวประกัน กะฆ่าทิ้ง แต่คนในแก๊งห้ามไว้ ก่อนป้ายยาสลบ นำตัวไปทิ้งในอุทยาน ลูกร่ำไห้แจ้งตร.ไม่รับเรื่อง อ้างโกหก
เมื่อวันที่ 12 ม.ค.66 นายบุญธรรม สุพี้ ผู้ใหญ่บ้านปางมะโอ ต.วังเงิน อ.แม่ทะ จ.ลำปาง เตือนให้ชาวบ้านในพื้นที่ ระมัดระวังตัวเมื่อเจอบุคคลแปลกหน้าที่จะเข้ามาในหมู่บ้านหลังจากเมื่อวานนี้ (11 ม.ค.66) เกิดเหตุ นางคำปัน อายุ 65 ปี ชาวบ้านในพื้นที่ ถูกคนร้ายเป็นชาย 2 คน สวมชุดดำ พร้อมอาวุธปืนครบมือ ก่อเหตุลักพาตัว เข้าไปในป่าเขตอุทยานแห่งชาติเวียงโกศัย ซึ่งเป็นเขาสูงเขตรอยต่อ อ.แม่ทะ จ.ลำปาง และ อ.สอง จ.แพร่ โดยการลักพาตัวไปในครั้งนี้ เป็นลักษณะจับไว้เป็นตัวประกัน ก่อนไปปล่อยทิ้งไว้ในป่า
ทำให้เจ้าหน้าที่อุทยานแห่งชาติเวียงโกศัย กรมอุทยานแห่งชาติสัตว์ป่า และพันธุ์พืช และเจ้าหน้าที่ฝ่ายปกครองของ อ.แม่ทะ ที่ได้รับแจ้ง รุดเข้าไปช่วยเหลืออย่างเร่งด่วน กระทั่งนำตัวออกมาได้ ท่ามกลางสภาพที่อิดโรยและหมดแรง เจ้าหน้าที่สมาคมกู้ภัยแม่ทะ จึงนำตัวส่งไปรักษาที่โรงพยาบาลแม่ทะ แต่เนื่องจากร่างกายอ่อนเพลียมาก จึงต้องนำตัวส่งต่อไปรักษาที่โรงพยาบาลลำปาง ขณะนี้อาการปลอดภัยแล้ว แต่ร่างกายยังอ่อนเพลีย
โดยผู้ใหญ่บ้านปางมะโอ เปิดเผยว่า เหตุการณ์นี้ได้รับการประสานขอความช่วยเหลือจากลูกสาวของหญิงรายนี้ว่า แม่ถูกจับตัวไป ตอนแรกนึกว่าเป็นกำลังเจ้าหน้าที่อุทยานฯ ที่อาจจะเข้ามาปฏิบัติหน้าที่และจับกุม แต่เมื่อประสานงานตรวจสอบไปยังหน่วยอุทยานฯ ก็พบว่าไม่มีการออกปฏิบัติหน้าที่
ดังนั้น เรื่องหญิงลูกบ้านที่ถูกลักพาตัว จึงเป็นเรื่องจริง จึงรีบประสานงานไปยัง อ.แม่ทะ และหน่วยงานที่เกี่ยวข้อง เพื่อเร่งนำกำลังให้เข้ามาช่วยเหลือ นับเป็นเหตุการณ์ที่เกิดขึ้นครั้งแรกในหมู่บ้าน อย่างไรก็ตาม ขณะนี้ก็เตือนภัยให้ลูกบ้านช่วยกันระวัง สอดส่องบุคคลแปลกหน้า
ด้าน น.ส.วาสนา อายุ 43 ปี ลูกสาวของหญิงที่ถูกจับตัวไป กล่าวว่า แม่ออกไปสวนตั้งแต่เช้าเพื่อเก็บขิงและข่าที่ปลูกไว้ กระทั่งช่วงเที่ยงพ่อได้รับโทรศัพท์จากแม่ เพื่อขอความช่วยเหลือว่า ถูกคนร้ายเป็นชาย 2 คน สวมชุดดำ พร้อมมีอาวุธปืนครบมือ ลักษณะปืนยาว จี้ที่หัว บังคับให้เดินเข้ามาในป่าพร้อมกัน ห้ามส่งเสียงเรียก และห้ามขัดขืน ไม่เช่นนั้นจะยิงให้ตาย ทำให้แม่เกิดความกลัว ร้องไห้ไปด้วย เดินไปกลับคนร้าย ซึ่งเมื่อเดินขึ้นไปถึงด้านบน โดยเป็นยอดเขาจุดสูงสุดที่สามารถข้ามไปยังจ.แพร่ได้
หนึ่งในชายคนร้ายตัดสินใจจะฆ่าให้เสียชีวิตอยู่บนเขา แต่ชายอีกคน ซึ่งพูดภาษาไทยกลางห้ามไว้ ก่อนใช้ยาป้ายที่จมูก ทำให้แม่สลบไปนอนอยู่กลางป่า ก่อนที่จะตื่นขึ้นมา และกินน้ำ ที่คนร้ายทิ้งไว้ให้
“หลังทราบเรื่องจากพ่อที่แม่โทรศัพท์มาขอความช่วยเหลือ ตนได้รีบแจ้งให้ผู้ใหญ่บ้านรับทราบ รวมถึงแจ้งให้เจ้าหน้าที่หน่วยอุทยานแห่งชาติเวียงโกศัย ซึ่งขณะนั้นกำลังประชุมที่หน่วยจึงหยุดประชุมทันที แล้วรีบนำกำลังเข้ามาช่วยติดหาตัว
แต่ที่ตนรู้สึกเสียใจอย่างมาก คือแจ้งไปยังเจ้าหน้าที่ตำรวจ สภ.แม่ทะ ปรากฏตำรวจบอกว่า เรื่องราวที่ตนแจ้งไปนั้น เป็นเรื่องโกหก หากหายไปอีกวัน ค่อยมาแจ้งความ ตำรวจไม่ว่าง และไม่มีกำลังออกไปตามหา ตนเสียใจอย่างมาก ที่เจ้าหน้าที่ตำรวจในพื้นที่พูดแบบนี้” น.ส.วาสนา กล่าว
จากการสอบถามแม่ บอกว่า คนร้ายข่มขู่ห้ามบอกใครด้วย ห้ามแจ้งความ ไม่งั้นจะกลับมาฆ่าให้ตายยกครอบครัว ดังนั้นจึงอยากวอนให้เจ้าหน้าที่ช่วยมาดูแลความปลอดภัย และช่วยเหลือด้วย ตนห่วงสวัสดิภาพและความปลอดภัย เพราะคนร้ายให้แม่ชี้จุดและทิศทางของบ้าน
ประกอบกับสอบถามบ้านเลขที่ด้วย โดยใช้ข้อมูลบ้านเลขที่ พิมพ์เข้าไปยังอุปกรณ์มือถือ ก็แสดงภาพบ้านด้วย นับเป็นคนร้ายที่แม่บอกว่า น่ากลัวอย่างมาก ไม่เคยเจอที่ไหนมาก่อน แต่งชุดดำทั้งชุด ใช้ผ้าปิดบังใบหน้า สะพานกระเป๋าเป้ใบใหญ่สีดำ ซึ่งทั้ง 2 คน มีอาวุธปืนยาวที่เหมืองในหนัง
“เรื่องนี้หลังเกิดเหตุขึ้น หากเจ้าหน้าที่ไม่ดูแลใดๆ เลย ในเรื่องความปลอดภัย ดิฉันพร้อมครอบครัว ก็พร้อมที่จะตายไปพร้อมกันทั้งหมด สำหรับสิ่งที่เกิดขึ้นคาดว่าแม่อาจจะไปเจอคนร้าย ที่กำลังจะขนสิ่งของผิดกฎหมายหรือยาเสพติด ที่ซุกซ่อนในกระเป๋า คนร้ายจึงเกรงว่าจะเอาเรื่องนี้ไปบอกใคร จึงพาตัวแม่เข้าไปในป่าด้วย เพื่อให้เป็นตัวประกัน และหวังจะฆ่าให้เสียชีวิตบนเขาสูง แต่มีคนหนึ่งที่ห้ามไว้ จึงทำให้แม่รอดชีวิตมาได้” น.ส.วาสนา กล่าว
ผู้สื่อข่าวรายงานว่า หมู่บ้านปางมะโอ เป็นหมู่บ้านท่องเที่ยว โอทอปชื่อดัง มีชื่อเสียงการเพาะเห็ดหอม ตั้งอยู่ริมเขาสูง และเขตป่าอุทยานแห่งชาติเวียงโกศัย ซึ่งหมู่บ้านแห่งนี้ตั้งอยู่ริมถนนสายลำปาง-เด่นชัย แพร่ ก่อนถึงด่านตรวจค้นยาเสพติดปางมะโอ ที่ตั้งอยู่บนถนน
จึงคาดว่าอาจจะมีความเป็นไปได้ที่กลุ่มขบวนการค้ายาเสพติด หรือสิ่งของผิดกฎหมาย จะไม่ลำเลียงผ่านด่านตรวจค้นจุดนี้ จึงเลือกที่จะเดินป่าข้ามเขาขึ้นไป เพื่อไปทะลุ จ.แพร่ ระยะทางไกลประมาณ 10 กิโลเมตร
ที่มา มติชนออนไลน์",https://www.khaosod.co.th/crime/news_7455495,https://www.khaosod.co.th/wpapp/uploads/2023/01/%E0%B8%88%E0%B8%B1%E0%B8%9A%E0%B8%AB%E0%B8%8D%E0%B8%B4%E0%B8%87%E0%B9%80%E0%B8%9B%E0%B9%87%E0%B8%99%E0%B8%95%E0%B8%B1%E0%B8%A7%E0%B8%9B%E0%B8%A3%E0%B8%B0%E0%B8%81%E0%B8%B1%E0%B8%99-300x169.jpg,"ป้ายยาสลบ , จับเป็นตัวประกัน , "
อดีตหนุ่มแบงก์ สุดแสบลาออก ฉกข้อมูลลูกค้ามาด้วย เอาไปสมัครบัตรเครดิต รูดเงินสดหลายแสน,อาชญากรรม,"12 ม.ค. 2566
-
11:48 น.","อดีตหนุ่มแบงก์ สุดแสบลาออก ฉกข้อมูลลูกค้ามาด้วย เอาไปสมัครบัตรเครดิตกดเงินสดมาใช้จ่ายส่วนตัว รูดหลายแสน อ้างใช้ประสบการณ์มาขอสินเชื่อ
วันที่ 12 ม.ค.66 พล.ต.ต.พุฒิเดช บุญกระพือ ผบก.ปอศ.สั่งการ พ.ต.อ.ภาดล จันทร์ดอน ผกก.5 บก.ปอศ. พ.ต.ต.วรวุฒิ คงรักษา สว.กก.5 บก.ปอศ. นำกำลังจับกุม นายณัฐพล (ขอสงวนนามสกุล) อายุ 30 ปี ตามหมายจับศาลอาญาที่ 634/2565 ลงวันที่ 4 เม.ย.2565 ข้อหา “เอาไปเสียซึ่งเอกสารของผู้อื่นในประการที่น่าจะเกิดความเสียหาย,ปลอมและใช้เอกสารปลอม, ใช้บัตรอิเล็กทรอนิกส์ของผู้อื่นโดยมิชอบ และลักทรัพย์ผู้อื่น” ได้ที่หน้าตลาดสดคลองเตย ถ.พระราม 4 แขวงและเขตคลองเตย กรุงเทพฯ
จากการจับกุม เมื่อปี 2564 เจ้าหน้าที่รับการร้องเรียนจากธนาคารพาณิชย์แห่งหนึ่ง ว่ามีบุคคลนำเอกสารข้อมูลส่วนบุคคลของผู้อื่น มายื่นสมัครขอสินเชื่อบัตรเครดิต ก่อนนำไปกดเงินสด จำนวน 38 ครั้ง ทำให้ธนาคารได้รับความเสียหาย 494,300 บาท จึงทำการสืบสวนสอบสวนจนทราบว่าผู้ก่อเหตุดังกล่าว คือนายณัฐพล จึงรวบรวมพยานหลักฐานขอศาลออกหมายจับ ก่อนเข้าจับกุมดังกล่าว
สอบสวน นายณัฐพล รับสารภาพว่า อดีตตนเคยเป็นพนักงานของธนาคารพาณิชย์แห่งหนึ่ง หลังจากลาออกได้แอบนำเอกสารข้อมูลส่วนบุคคลของลูกค้าที่ธนาคารมาด้วย โดยอาศัยประสบการณ์ที่เคยทำงานด้านนี้มาก่อน จึงรู้ถึงวิธีการและหลักเกณฑ์ที่ธนาคารจะให้อนุมัติสินเชื่อ โดยกรอกที่อยู่จัดส่งบัตรเครดิตมายังบ้านของตนเอง หลังได้รับการอนุมัติแล้ว จึงนำบัตรเครดิตดังกล่าวไปใช้กดเงินสดมาใช้จ่ายส่วนตัว จนสุดท้ายบัตรฯถูกระงับการใช้ไปในที่สุด จึงนำตัวส่ง กก.5 บก.ปอศ.ดำเนินคดีต่อไป",https://www.khaosod.co.th/crime/news_7455410,https://www.khaosod.co.th/wpapp/uploads/2023/01/%E0%B8%88%E0%B8%B1%E0%B8%9A%E0%B8%AD%E0%B8%94%E0%B8%B5%E0%B8%95%E0%B8%AB%E0%B8%99%E0%B8%B8%E0%B9%88%E0%B8%A1%E0%B9%81%E0%B8%9A%E0%B8%87%E0%B8%81%E0%B9%8C-300x169.jpg,"ธนาคาร , บัตรเครดิต , "
สาว อบต.ขอนแก่น สุดทน บุกร้อง ปปช. เอาผิด นายกชื่อดัง เบิกจ่ายเท็จ-โยกย้ายไม่เป็นธรรม,ทุกทิศทั่วไทย,"13 ม.ค. 2566
-
14:27 น.","สาว อบต.ขอนแก่น สุดทน บุกร้อง ปปช. เอาผิด นายกชื่อดัง เบิกจ่ายเท็จ-โยกย้ายไม่เป็นธรรม ลั่นไม่กลัวตาย ถ้าตายมีคนเดียวที่ทำมีปัญหาด้วยคือนายกฯ
เมื่อเวลา 09.30 น.วันที่ 13 ม.ค.66 ที่สำนักงาน ป.ป.ช.จ.ขอนแก่น ซึ่งตั้งอยู่ ต.ศิลา อ.เมืองขอนแก่น จ.ขอนแก่น น.ส.ศรัญภัทร (สงวนนามสกุล) อายุ 44 ปี เจ้าพนักงานพัสดุระดับชำนาญการ ใน อบต.แห่งหนึ่ง ที่ปัจจุบันถูกย้ายไปปฏิบัติหน้าที่กองการศึกษา ศาสนาและวัฒนธรรม มอบเอกสารหลักฐานที่เกี่ยวข้องกับการร้องเรียนกรณีการเบิกจ่ายอันเป็นเท็จและการโยกย้ายที่ไม่เป็นธรรม ให้กับสื่อมวลชน ขณะเดินทางมาให้ข้อมูลกับเจ้าหน้าที่ปปช.ประจำจังหวัดขอนแก่น
น.ส.ศรัญภัทร กล่าวว่า การร้องเรียนกรณีการเบิกจ่ายอันเป็นเท็จและการโยกย้ายที่ไม่เป็นธรรมนั้น มีการร้องเรียนไปยังหน่วยงานที่เกี่ยวข้องในพื้นที่แล้วทั้งนายอำเภอและ ผวจ.ขอนแก่น แต่พฤติกรรมของนายก อบต.ที่ตนสังกัดยังไม่เปลี่ยนแปลง จึงนำเรื่องมาร้องเรียนที่ ปปช.ประจำ จ.ขอนแก่น เพราะเชื่อว่าน่าจะเป็นหน่วยงานที่ให้ความเป็นธรรมกับบุคลากรเจ้าหน้าที่ผู้ปฏิบัติงานได้
“การร้องเรียนการเบิกจ่ายอันเป็นเท็จนั้น เนื่องจากมีการประชุมอบรม ที่ จ.อุดรธานี แล้วนายกฯ ทำเรื่องเบิกเงินเพื่อใช้ในการไปประชุม โดยใช้รถยนต์ส่วนตัวเดินทางไปประชุม ทั้งที่รถคันดังกล่าวไม่มีอยู่จริง เมื่อทักท้วงก็ได้รับคำตอบว่า เอารถไปซ่อมอยู่ ซึ่งถ้าซ่อมจริงก็น่าจะชี้แจงรายละเอียดได้ว่าซ่อมอะไรไปบ้าง จึงไม่มีคำตอบ ก็เท่ากับว่า นายกอบต. เบิกจ่ายอันเป็นเท็จ เพราะรถไม่มีอยู่จริง และเงินที่เบิกไปเป็นเงินงบประมาณของทางราชการที่มาจากภาษีของประชาชน”
น.ส.ศรัญภัทร กล่าวต่ออีกว่า นอกจากนี้ยังมีเรื่องการจ้างงานที่ไม่เหมาะสมมาทำงาน จ้างคนที่ไม่มีความสามารถมาทำงาน เช่น จ้างคนมาขับรถตู้ แต่เขาขับรถไม่ได้ เมื่อถูกท้วงติง นายกฯก็มีคำสั่งย้ายออกจากตำแหน่งเดิม ไปทำหน้าที่ที่ไม่ถนัด เพราะตนเห็นความไม่เหมาะสม จึงท้วงติงไป นายกฯก็มีคำสั่งที่ 504/2565 ลงวันที่ 17 ต.ค.2565 ให้ตนที่เป็นข้าราชการ ในตำแหน่งเจ้าพนักงานพัสดุระดับชำนาญการปฏิบัติหน้าที่มา 18 ปี ซึ่งไม่เคยมีปัญหากับ นายกฯคนไหน ไปปฏิบัติหน้าที่ในกองการศึกษา ศาสนาและวัฒนธรรม รวมถึงข้าราชการและเจ้าหน้าที่อีกหลายคน ที่ถูกย้ายตำแหน่งหน้าที่ที่ไม่เหมาะสม บางคนต้องย้ายตัวเองออกนอกพื้นที่
น.ส.ศรัญภัทร กล่าวอีกว่า ทุกๆเรื่องที่เกี่ยวข้องกับนายกฯคนปัจจุบัน นั้นมีหลักฐาน มูลความผิด จึงยื่นเรื่องร้องเรียน แล้วยังถูกข่มขู่จากคนใกล้ชิดของนายกฯด้วยการเอาปืนใส่ในกระเป๋าแล้วมาวางบนโต๊ะทำงานพร้อมกับพูดว่า ใครที่มีเรื่องกับนายกฯระวังตัวให้ดี มันจึงเท่ากับว่า ตนถูกคนของนายกฯข่มขู่ แม้ไม่ได้บอกว่าจะฆ่าหรือทำร้าย แต่การเอาปืนมาแล้วพูดแบบนี้ใครๆก็รู้ว่าขู่เอาชีวิต
“ที่ผ่านมากลัวเพราะเขาเป็นนายกฯ และได้รับการเลือกตั้งมาตำแหน่งในนายกฯในปี 2565 ก็มีปัญหาตามมามากมาย ข้าราชการหลายคนย้ายออกนอกพื้นที่ บางเรื่องนายกก็สั่งให้ทำหนังสือย้อนหลัง ทั้งที่เหตุ วัน เวลา เดือนมันผ่านไปแล้วนายกฯก็ยังสั่งให้ทำ จึงต้องยื่นเรื่องต่อ ปปช. ให้ตรวจสอบข้อเท็จจริงทั้งหมดที่เกี่ยวข้องกับนายกฯคนนี้ และขอให้พ้นจากตำแหน่งโดยเร็ว และตอนนี้ไม่กลัวแล้ว ขอทำทุกอย่างให้ความจริงปรากฏ คนไม่ดี ไม่ซื่อสัตย์ขณะปฏิบัติหน้าที่ก็ไม่ควรมานั่งกินเงินเดือน ที่มาจากภาษีของประชาชน”",https://www.khaosod.co.th/around-thailand/news_7457537,https://www.khaosod.co.th/wpapp/uploads/2023/01/%E0%B8%A3%E0%B9%89%E0%B8%AD%E0%B8%87%E0%B8%99%E0%B8%B2%E0%B8%A2%E0%B8%81-%E0%B8%AD%E0%B8%9A%E0%B8%95-300x169.jpg,"นายก อบต. , อบต. , ขอนแก่น , "
6ล้อหัวร้อน! ปาดหน้ารถนักเรียน ปากุญแจใส่ซ้ำ ลากลุงคนขับลงมาต่อย,ทุกทิศทั่วไทย,"13 ม.ค. 2566
-
14:25 น.","6ล้อหัวร้อน ขับปาดหน้ารถนักเรียน ก่อนลงมาดึงกุญแจและปาใส่ โดนเด็กบาดเจ็บ ซ้ำ ขับไล่ตามจี้ ปาดซ้าย-ขวา ให้ลงข้างทาง ลงมาต่อยลุงคนขับ ผู้ปกครองต้องเข้าห้าม
จากกรณีมีการเผยแพร่เรื่องราวผ่านเฟซบุ๊กระบุว่า “มีคนขับรถบรรทุกเจอคดีอะไรบ้าง ผู้ปกครองแจ้งมาว่าตำรวจปล่อยตัวไปแล้ว หรือประกันตัวออกไป คุมสติและอารมณ์ไม่ได้ ถือว่าเป็นภัยต่อสังคม ชุมชนมาก ๆ พิกัด ม.3 ต.บางป่า อ.เมือง จ.ราชบุรี 6 ล้อขับรถบีบแตรไล่รถนักเรียน ที่หน้าตลาดเบิร์ดคลองถม จุดแรกลงมาดึงกุญแจแล้วเขวี้ยงใส่โดนนักเรียน คนขับรถประจำก็ไม่ตอบโต้
6ล้อหัวร้อน ขับปาดหน้ารถนักเรียน ก่อนลงมาดึงกุญแจและปาใส่ โดนเด็กบาดเจ็บ
จุดที่ 2 ยังจะตามขับรถไล่บี้ จนมาจอดส่งนักเรียนที่บ้าน ยังปาดหน้าแล้วลงมาต่อยคนขับรถประจำไปอีก เด็กนักเรียนเต็มท้ายรถ ทั้งตกใจ ร้องไห้ ขวัญเสียไปหมด แจ้งความก็ปล่อยตัวกลับบ้าน #แม่จะเอาเรื่องถึงที่สุด”
ล่าสุดวันที่ 13 ม.ค.2566 ที่บริเวณจุดเกิดเหตุ ม.3 ต.บางป่า อ.เมือง จ.ราชบุรี นายสมศักดิ์ (ขอสงวนนามสกุล) อายุ 66 ปี อาชีพขับรถรับส่งนักเรียน พร้อมชาวบ้านและผู้ปกครองที่นั่งรถคันดังกล่าว เบื้องต้นทราบว่า เหตุเกิดขึ้นหลังจากที่รับนักเรียนมาครบแล้วกำลังเดินทางกลับ ถึงบริเวณสะพานต่างระดับ หน้าห้างบิ๊กซี เห็นว่ามีอุบัติเหตุอยู่ด้านหน้า ตนจึงหักออกขวา เพราะมองแล้วว่าทางโล่ง เพื่อจะหลบ ก่อนจะเลยจุดเกิดอุบัติเหตุ ก็หักรถเข้าซ้าย
นายสมศักดิ์ กล่าวต่อว่า สักพักก็รู้สึกว่ามีรถ 6 ล้อมาชนท้าย แต่ก็ไม่ได้ติดใจเอาความเพราะแค่เล็กน้อย และเด็ก ๆ ก็ไม่ได้มีบาดแผลอะไร สักพักรถ 6 ล้อคันดังกล่าว ก็ตามมาปาดหน้าและลงมาดึงกุญแจ ก่อนจะปาใส่ไปโดนเด็กอีก 2 คน ทราบชื่อคนขับรถ 6 ล้อ คือ นายจักรพันธ์ (ขอสงวนนามสกุล) อายุ 25 ปี หลังจากนั้นตนก็ได้คว้ากุญแจก่อนจะขึ้นรถไปเพื่อที่จะส่งเด็กที่บ้านตามหน้าที่
นายสมศักดิ์ กล่าวอีกว่า ระหว่างทางเด็ก ๆ บอกว่ารถ 6 ล้อคันดังกล่าวได้ขับตามจี้ติดท้ายรถมาตลอด พยายามเบียดรถให้ตกข้างทางบ้าง แกล้งเบรกกระชั้นชิดบ้าง จนมาถึงที่เกิดเหตุบริเวณ ม.3 ต.บางป่า ตนตัดสินใจจอดรถหน้าบ้านผู้ปกครอง ด้านรถ 6 ล้อก็ตามมาปาดหน้า ก่อนจะลงมาต่อยตน ด้านผู้ปกครองเห็นจึงเข้าไปล็อกตัวนายจักรพันธ์ เพื่อไม่ให้เข้าไปทำร้ายร่างกาย ก่อนที่ผู้ปกครองจะแจ้งเจ้าหน้าที่ตำรวจ สภ.เมืองราชบุรี ให้มาระงับเหตุ
ด้าน นายธนภัทร (ขอสงวนนามสกุล) อายุ 52 ปี ผู้ปกครองของเด็กที่อยู่บนรถ กล่าวว่า ลูกสาวโทรบอกว่าเกิดเหตุมีรถ 6 ล้อไล่บี้มาตลอดทาง เราก็ไม่รู้ว่าในรถมีคนเยอะหรือน้อย เป็นห่วงความปลอดภัยของเด็ก ๆ เลยบอกไปว่าไม่ต้องให้ส่งที่ไหนเลยให้มาส่งที่หน้าบ้านจะได้ไม่ต้องจอดที่ไหนอีก ตนอยู่หน้าบ้านมองไปบนถนนเห็นรถ 6 ล้อเร่งเครื่องควันดำ และพยายามเบรกจี้ตลอด
นายธนภัทร กล่าวต่อว่า พอมาจอดหน้าบ้านก็ตามมาปาดหน้าก่อนที่ตนจะบอกให้ใจเย็น ๆ ค่อย ๆ คุยกัน แต่ก็ไม่ฟัง ลงไปต่อยหน้าคนขับรถก่อนเลย ตนเห็นก็เลยเข้าไปห้ามและถามถึงสาเหตุ ทางรถ 6 ล้อ บอกว่านายสมศักดิ์ตั้งใจเบรกให้รถ 6 ล้อชนท้าย ตนจึงบอกว่าเขามีเด็กนักเรียนมาเต็มคันรถใครเขาจะไปตั้งใจเบรกเพื่อให้ชนท้าย
นายธนภัทร กล่าวอีกว่า แทนที่คุณขับรถใหญ่จะมีจิตสำนึกถึงเด็ก ๆ ส่วนคนขับรถก็มีอาการโมโหอยู่ตลอด และพยายามจะขึ้นรถ ตนก็ยึดเอาไว้และบอกให้รอเจ้าหน้าที่ตำรวจก่อน ซึ่งลักษณะคล้ายคนเมา แต่ตรวจหาสารต่าง ๆ ไม่เจอ พบเพียงน้ำกระท่อม 1 ขวดอยู่ภายในรถเท่านั้น
ขณะที่ ด.ช.เอ (นามสมมติ) นักเรียนที่อยู่บนรถคันดังกล่าว เล่าว่า ตรงบริเวณสะพานบิ๊กซีมีอุบัติเหตุอยู่ พอรถจะเลี้ยวขวา รถ 6 ล้อก็มาชน หลังจากนั้นก็ไล่กวดพร้อมกับบีบแตรจนมาถึงสะพาน ก็ตะโกนมาว่า ให้จอดรถประจำก็ได้ขับขึ้นสะพานไปจนถึงซอยลิเก เขาได้ลงมาพร้อมพูดด้วยคำที่หยาบคาย และคว้ากุญแจออกไปเขวี้ยง
ด.ช.เอ กล่าวต่อว่า ซึ่งตอนนั้นนั่งกันมาในรถ 10 กว่าคน ตกใจกันทั้งรถ หลังจากนั้นเขาก็ยังขับตามมาและพยายามเบี่ยงซ้าย ขวา จนมาถึงสะพานเขาก็พยายามเบียดขึ้นมาให้ตกข้างทาง ไปชนตอหม้อ จนมาถึงหน้าบ้านและก็มาทำร้ายดังกล่าว
ทางผู้ปกครองได้เข้าแจ้งความกับเจ้าหน้าที่ตำรวจ สภ.เมืองราชบุรี พร้อมทั้งยืนยันว่า จะเอาเรื่องให้ถึงที่สุด ส่วนความคืบหน้าเจ้าหน้าที่ตำรวจเปิดเผยว่า ผลการตรวจแอลกอฮอล์และสารเสพติดกับคนขับรถทั้ง 2 คัน เบื้องต้นไม่พบ ส่วนการตั้งข้อกล่าวหานั้นแยกเป็น 2 ส่วน คือ เรื่องของการทำร้ายร่างกายนั้นผิดชัดเจน ก็ตั้งข้อกล่าวหากับคนขับรถ 6 ล้อ
ส่วนเรื่องของการขับรถประมาทนั้น อยู่ระหว่างการสอบสวนและรวบรวมพยานหลักฐาน ว่าใครคือคนที่เริ่มต้นขับรถประมาท โดยจะต้องไปตรวจสอบกล้องวงจรปิดตามเส้นทางก่อน",https://www.khaosod.co.th/around-thailand/news_7457555,https://www.khaosod.co.th/wpapp/uploads/2023/01/13-6%E0%B8%A5%E0%B9%89%E0%B8%AD%E0%B8%AB%E0%B8%B1%E0%B8%A7%E0%B8%A3%E0%B9%89%E0%B8%AD%E0%B8%99-300x169.jpg,"6 ล้อ , หัวร้อน , ราชบุรี , "
รองบฯรัฐคงอีกนาน! ยื่นมือช่วย ลงขันทำถนน หนุนท่องเที่ยวชุมชนกะเหรี่ยงคอยาว,ทุกทิศทั่วไทย,"13 ม.ค. 2566
-
14:13 น.","แม่ฮ่องสอน รองบประมาณรัฐอีกนาน! สมาคมธุรกิจท่องเที่ยว ยื่นมือช่วย ชุมชนท่องเที่ยวกะเหรี่ยงคอยาว บ้านห้วยปูแกง ลงขันทำถนน ส่งเสริมสนับสนุนการท่องเที่ยว
13 ม.ค. 66 – นายภานุเดช ไชยสกูล นายกสมาคมธุรกิจท่องเที่ยว จังหวัดแม่ฮ่องสอน เปิดเผยว่า จากการได้พบปะพูดคุยกับผู้นำชุมชนบ้านกะเหรี่ยงคอยาว บ้านห้วยปูแกง เกี่ยวกับเรื่องถนนจากทางแยกถนนชนบท ทางไปบ้านน้ำเพียงดิน ระยะทาง 100 เมตร ซึ่งเป็นถนนดินลูกรัง ช่วงหน้าฝนถนนจะเข้าไปลานจอดรถ เพื่อที่จะข้ามฟากโดยเรือข้ามแม่น้ำปาย ไปเที่ยวยังหมู่บ้านค่อนข้างจะยากลำบาก
สมาคมธุรกิจท่องเที่ยวจังหวัดแม่ฮ่องสอน จึงได้ยื่นมือมาช่วยเหลือ โดยการให้สมาชิกสมาคมธุรกิจท่องเที่ยวจังหวัดแม่ฮ่องสอน ช่วยกันระดมทุนเพื่อชื้อวัสดุอุปกรณ์ในการสร้างถนนคอนกรีตเสริมไม้ไผ่ กว้าง 3 เมตร ยาว 100 เมตร เพื่อเป็นถนนภายในเข้าลานจอด
ประกอบด้วย 1. ปูนปอตแลนด์ทำถนน จำนวน 100 ถุง 2. ทรายเท จำนวน 20 คิว 3. หิน จำนวน 10 คิว 4. ไม้ไผ่ ชุมชน ช่วยกัน หามา 5. แรงงาน ชุมชน ช่วยกันทำ 6. ลวดมัดเหล็ก จำนวน 5 กิโล
ซึ่งทาง สมาคมธุรกิจท่องเที่ยว เห็นความตั้งใจ ของชุมชน ชาวบ้านที่จะให้รถนักท่องเที่ยวสามารถเข้าไปลานจอดได้อย่างง่ายจึงช่วยกันระดมทุนในการก่อสร้างถนนคอนกรีตเสริมไม้ไผ่ ในครั้งนี้
นาย หน่อง ผู้นำชุมชนบ้านกะเหรี่ยงคอยาวบ้านห้วยปูแกง กล่าวว่า ขอขอบคุณทางสมาคมธุรกิจท่องเที่ยวจังหวัดแม่ฮ่องสอนและสมาชิกที่ได้ช่วยกันระดมทุนเพื่อมาช่วยเหลือชุมชนบ้านห้วยปูแกงมาสร้างถนนเข้าหมู่บ้าน ชาวบ้านรู้สึกดีใจที่ได้รับความช่วยเหลือ
บ้านเราเป็นหมู่บ้านที่เข้มแข็งอยู่แล้วค่าแรงและไม้ไผ่ทางเราสามารถช่วยกันทำเองได้ ซึ่งทางเข้าจะลำบากในช่วงหน้าฝน ต้องใช้รถโฟร์วีล รถเก๋งรถนักท่องเที่ยวจะเข้าไปได้ยากต้องเป็นรถโฟร์วีล เท่านั้น ซึ่งหลังจากที่ได้มีการทำถนนขึ้นมาใหม่แล้วจะทำให้รถของนักท่องเที่ยวสามารถวิ่งสัญจรไปมาได้อย่างสะดวก
นายภานุเดช กล่าวว่า บ้านกะเหรี่ยงคอยาวบ้านห้วยปูแกง เป็นหมู่บ้านแหล่งท่องเที่ยวอีกแห่งหนึ่งของ จ.แม่ฮ่องสอน ที่ช่วยดึงนักท่องเที่ยวเข้ามาเที่ยวใน จ.แม่ฮ่องสอน ได้เป็นอย่างมาก สมควรที่จะยื่นมือเข้ามาช่วยเป็นการเร่งด่วนและงบประมาณ
ซึ่งไม่มากเนื่องจากชุมชน ชาวบ้าน จะช่วยกันทำก่อนที่จะเข้าช่วงฤดูฝน ก่อนจะเสียโอกาสของชุมชนที่นักท่องเที่ยวไม่สามารถเข้าถึงได้ ทำให้ชุมชนบ้านกะเหรี่ยงคอยาวขาดรายได้จากการท่องเที่ยว
แต่ละเดือนเม็ดเงินของนักท่องเที่ยวที่มาเที่ยวและชื้อสินค้าในชุมชนเป็นจำนวนไม่น้อย จึงได้มีการระดมทุนให้การช่วยเหลือสร้างถนนให้แก่หมู่บ้านดังกล่าว",https://www.khaosod.co.th/around-thailand/news_7457479,https://www.khaosod.co.th/wpapp/uploads/2023/01/147226-1-300x179.jpg,-
ระทึก! ลุงวิ่งหนีตาย วีออสถูกชนแล้วหนี รถหมุนคว้างกลางสะพาน ไฟลุกท่วมทั้งคัน,ทุกทิศทั่วไทย,"13 ม.ค. 2566
-
14:05 น.","ระทึก! วีออสถูกชนท้ายแล้วหนี รถหมุนคว้างกลางสะพานต่างระดับสาลีโข อ.ปากเกร็ด ลุงวัย 68 วิ่งหนีออกมา ก่อนไฟลุกท่วมรถทั้งคัน
เมื่อเวลา 10.30 น.วันที่ 13 ม.ค.66 เจ้าหน้าที่ตำรวจ สภ.ชัยพฤกษ์ ต.บางพลับ อ.ปากเกร็ด จ.นนทบุรี รับแจ้งเหตุรถยนต์ถูกชนแล้วหนี ไฟลุกไหม้ทั้งคัน เหตุเกิดบริเวณสะพานต่างระดับสาลีโข ต.บางพลับ อ.ปากเกร็ด มุ่งหน้าปากเกร็ด
หลังรับแจ้งรถดับเพลิงจากเทศบาลบางพลับ จำนวน 1 คัน รถน้ำกรมทางหลวงชนบท จำนวน 1 คัน ช่วยกันฉีดน้ำสกัด ใช้เวลา 30 นาที สามารถควบคุมเพลิงไว้ได้ ที่เกิดเหตุพบรถยนต์ ยี่ห้อโตโยต้า รุ่นวีออส สีบรอนซ์เงิน หมายเลขทะเบียนฌต 7708 กรุงเทพมหานคร เพลิงลุกไหม้ทั้งคัน
สอบถามคนขับ ทราบชื่อ นายณรงค์ (สงวนนามสกุล) อายุ 68 ปี กล่าวว่า ตนกำลังจะไปโรงพยาบาลขับรถอยู่เลนกลาง และมีรถขับมาชนท้ายรถตนอย่างแรง ไม่ทราบว่ารถคู่กรณีเป็นรถยี่ห้ออะไร พอตนโดนชนก็จอดและลงมาดู แต่ไม่เห็นรถคันที่ชนแล้ว ตนออกมานอกรถอยู่สักพัก มีควันขึ้นที่หน้ารถ ก่อนจะไฟลุกไหม้ท่วมทั้งคัน ตนเจ็บบริเวณหน้าอก รู้สึกจุกเพราะกระแทกพวงมาลัยอย่างแรง
น.ส.ณัฐธิดา (สงวนนามสกุล) อายุ 22 ปี ผู้เห็นเหตุการณ์ เล่าว่า ตนไม่เห็นตอนชน แต่มีรถคันสีขาวอยู่เลนขวา ส่วนรถลุงหมุนอยู่เลนกลาง รถคันสีขาวก็ขับรถออกไปเลย ตนเห็นลุงวิ่งออกมาจากรถ เลยคิดว่าลุงคงบาดเจ็บ จึงจอดรถลงมาช่วย รู้สึกตกใจมาก
เบื้องต้นทางเจ้าหน้าที่มูลนิธิป่อเต็กตึ้ง ช่วยกันปฐมพยาบาลก่อนนำตัวคนเจ็บ ส่งโรงพยาบาล
ที่มา มติชนออนไลน์",https://www.khaosod.co.th/around-thailand/news_7457521,https://www.khaosod.co.th/wpapp/uploads/2023/01/%E0%B8%A7%E0%B8%B5%E0%B8%AD%E0%B8%AD%E0%B8%AA%E0%B8%8A%E0%B8%99-300x169.jpg,-
ผวา คนขับเมายาบ้า รถตู้ยางแตกเหลือแต่ล้อกระทะ ยังฝืนไปต่อนับ10กม.จับกันวุ่น,ทุกทิศทั่วไทย,"13 ม.ค. 2566
-
13:42 น.","ผวา คนขับเมายาบ้า รถตู้ยางแตกเหลือแต่ล้อกระทะ ยังฝืนไปต่อนับ10กม. พลเมืองดีรีบโทรแจ้งตำรวจ หวั่นอันตราย จับกันวุ่น ค้นในตัวเจออีกหลายเม็ด
เมื่อเวลา 09.00 น. วันที่ 13 ม.ค.2566 ขณะที่ เจ้าหน้าที่ตำรวจประจำด่านท่าฉัตรไชย จ.ภูเก็ต ได้รับแจ้งจากพลเมืองดีว่ามีรถตู้ โตโยต้า สีบรอนซ์เงิน ทะเบียน 31-4872 มีพฤติการณ์ขับขี่อย่างผิดวิสัยอย่างน่าสังเกต โดยยางล้อหน้าด้านซ้ายแตกเหลือแต่กระทะล้อ และยังฝืนขับขี่ไปต่อบน ถ.เทพกษัตรี (ขาออกภูเก็ต) ต.ไม้ขาว อ.ถลาง เป็นระทางประมาณ 10 กิโลเมตร
หลังรับแจ้ง จึงนำกำลังออกตรวจสอบรถคันดังกล่าว เมื่อเจ้าหน้าที่ไปถึงบริเวณ ถ.เทพกษัตรี(บ้านสวนมะพร้าว) พบรถคันดังกล่าวกำลังขับขี่ผ่านมา เจ้าหน้าที่ตำรวจจึงได้เรียกรถคันดังกล่าวให้หยุดเพื่อตรวจสอบผู้ขับขี่ และตรวจสอบภายในรถคันดังกล่าว พบนายพิชัย อายุ 29 ปี เป็นผู้ขับขี่และมีท่าทางพิรุธต้องสงสัย เจ้าหน้าที่จึงขอทำการตรวจค้น ก่อนพบยาบ้า 12 เม็ด ซุกซ่อนในกระเป๋ากางเกงยีนส์ด้านหลัง
จากการสอบสวนนายพิชัย ให้การรับสารภาพว่า ของกลางดังกล่าวเป็นของตนจริง โดยเมื่อเช้าวันนี้ เพิ่งเสพยายาบ้าไป3 เม็ด เมื่อเวลาประมาณ 07.00 น. เบื้องต้นเจ้าหน้าที่จึงได้นำตัวมาตรวจสารเสพติดที่ด่านตรวจภูเก็ต ผลปรากฏว่ามีสารเสพติดอยู่ในร่างกาย
เบื้องต้นเจ้าหน้าที่แจ้งข้อหา“มียาเสพติดให้โทษประเภท1 ( ยาบ้าหรือเมทแอมเฟตามีน ) ไว้ในครอบครองเพื่อเสพโดยไม่ได้รับอนุญาต” และ “เป็นผู้ขับขี่รถยนต์ ขณะมีสารเสพติดประเภทที่1 (เมทแอมเฟตามีน)อยู่ในร่างกาย” ก่อนนำตัวผู้ต้องหาพร้อมของกลางส่งพนักงานสอบสวนท่าฉัตรไชย เพื่อดำเนินคดีต่อไป
 ",https://www.khaosod.co.th/around-thailand/news_7457418,https://www.khaosod.co.th/wpapp/uploads/2023/01/%E0%B9%80%E0%B8%A1%E0%B8%B2%E0%B8%A2%E0%B8%B21-47-300x169.jpg,-
หมอกหนามองไม่เห็นทาง! สาวขับเก๋ง พุ่งเสยกระบะ ชนยับ4คันรวด,ทุกทิศทั่วไทย,"13 ม.ค. 2566
-
12:50 น.","หมอกหนามองไม่เห็นทาง สาวขับเก๋ง พุ่งเสยกระบะ พังเสียหาย 4 คันรวด บนถนนในพื้นที่ จ.หนองบัวลำภู โชคดีลูก 2 คนนั่งมาด้วยปลอดภัย
เมื่อเวลา 08.30 น. วันที่ 13 ม.ค.2566 ร.ต.ท.หญิง วิลาสินี อาสานาม รองสารวัตร(สอบสวน) สภ.เมืองหนองบัวลำภู รับแจ้งเหตุรถเก๋งชนท้ายรถกระบะ บริเวณถนนสาย 210 สายหนองบัวลำภู-เลย บริเวณด้านหน้า ธนาคารกรุงไทย สาขาหนองบัวลำภู จึงรุดไปตรวจสอบพร้อมกู้ภัยนเรศวรออก
หมอกหนามองไม่เห็นทาง สาวขับเก๋ง พุ่งเสยกระบะ พังเสียหาย 4 คันรวด บนถนนในพื้นที่ จ.หนองบัวลำภู
ที่เกิดเหตุพบรถเก๋ง ยี่ห้อฮอนด้า รุ่นซิตี้ ทะเบียน ฌภ2084 กรุงเทพมหานคร สภาพชนอัดใต้ท้องรถ กระบะ ยี่ห้อโตโยต้า ทะเบียน กจ9625 นครพนม เป็นเหตุให้รถกระบะคันดังกล่าวพลิกทับ รถกระบะ ยี่ห้อซูซุกิ รุ่นแครี่บอย ทะเบียน 5218 ขอนแก่น และรถกระบะ ยี่ห้อซูซุกิ ก็ไปชนกระแทกท้ายรถกระบะ ยี่ห้ออีซูซุ ทะเบียน บจ9048 หนองบัวลำภู เป็นคันที่ 4
จากการสอบสวนเบื้องต้นทราบว่า รถเก๋ง ยี่ห้อฮอนด้า มีผู้โดยสาร 3 คน เป็นเด็ก 2 คน โดยแม่ ให้การว่า ขับรถผ่านสี่แยกมาหมอกหนามองไม่เห็นทางข้างหน้า จึงเกิดเฉี่ยวชนท้ายรถกระบะสีดำคันดังกล่าว ซึ่งจอดจะลงมากดเงินที่ธนาคาร โดยเด็ก 2 คนที่อยู่ในรถ คนหนึ่งมีเลือดกำเดาไหล เจ้าหน้าที่กู้ภัยจึงนำเด็กทั้งสองส่งโรงพยาบาลเพื่อตรวจร่างกาย
ส่วนผู้ประสบเหตุอีก 2 คน เป็นชาย 1 คน และหญิง 1 คน อยู่ในรถกระบะ ทราบชื่อคนขับคือ นายเอนก (ขอสงวนนามสกุล) จะไปกดเงินที่ธนาคารกรุงไทย ได้รับบาดเจ็บเล็กน้อยที่บริเวณมือ เนื่องจากโดนกระจกในรถบาด ทั้ง 2 คนต้องปีนออกทางประตูด้านข้างคนขับที่พลิกขึ้นฟ้าอย่างทุลักทุเล
สำหรับรถกระบะได้รับความเสียหายที่ช่วงล่าง กระจกข้างหน้าต่างซ้ายแตกเนื่องจากทับลงบนขอบกระบะรถอีกคัน และที่มุมล่างข้างขวากระบะเนื่องจากถูกชน ระหว่างเกิดเหตุบรรดาแม่ค้าและผู้สัญจรผ่านไปมาต่างมุงดูเป็นจำนวนมาก เนื่องจากอยู่ในเขตชุมชน เจ้าหน้าที่ได้บันทึกภาพและสอบสวนผู้เกี่ยวข้องไว้เบื้องต้น ระหว่างรอเจ้าหน้าที่ประกันของรถกระบะสีดำมาถึง
ด้าน แม่ค้ารายหนึ่ง ซึ่งเป็นภรรยาของนายสุเทพ (ขอสงวนนามสกุล) เจ้าของรถกระบะ ยี่ห้อซูซุกิ จอดอยู่ไม่มีคนในรถ กล่าวว่า กำลังหันหลังให้ ได้ยินเสียงดังสนั่น พอหันกลับมาเห็นแต่แม่กับลูกในรถเก๋งเปิดประตูออกมา รถและผู้ประสบเหตุซึ่งภายหลังทราบว่าเป็นสามีภรรยากันอยู่ในรถกระบะสีดำ
แม่ค้า กล่าวต่อว่า ซึ่งทั้งคู่ได้เปิดประตูฝั่งคนขับดันขึ้นปีนออกมาจากส่วนบน เพราะรถพลิกตะแคงทับรถกระบะสีขาวของสามีตน ซึ่งมีอาชีพทอดปาท่องโก๋ขายตอนเช้าที่ตลาดแห่งนี้ ส่วนรถกระบะอีซูซุอีกคันของนายคำมุข (ขอสงวนนามสกุล) ถูกระแทกที่กันชนหลังจนหัก แต่ตัวรถไม่ได้รับความเสียหาย",https://www.khaosod.co.th/around-thailand/news_7457320,https://www.khaosod.co.th/wpapp/uploads/2023/01/13-%E0%B8%AA%E0%B8%B2%E0%B8%A7%E0%B8%82%E0%B8%B1%E0%B8%9A%E0%B9%80%E0%B8%81%E0%B9%8B%E0%B8%87%E0%B8%8A%E0%B8%994%E0%B8%84%E0%B8%B1%E0%B8%99-300x169.jpg,-
ล่ามือซุ่มยิง หนุ่มยูทูบเบอร์ดังช่องอาชีวะ ดับคาบ้าน แม่เชื่อฝีมืออริสถาบันเก่า,ทุกทิศทั่วไทย,"13 ม.ค. 2566
-
12:30 น.","ล่ามือซุ่มยิง หนุ่มยูทูบเบอร์ดังช่องอาชีวะ ดับคาบ้าน แม่เชื่อฝีมืออริสถาบันเก่า วอนเจ้าหน้าที่ตามจับคนร้ายมาชดใช้กรรม รับเมื่อก่อนลูกชายเคยเกเร
เมื่อเวลา 9.00 น.วันที่ 13 ม.ค.2566 ตำรวจฝ่ายสืบสวน สภ.เมืองสมุทรปราการ ได้เรียกประชุมชุดทำงานเพื่อวางแผนติดตามตัวคนร้ายก่อเหตุซุ่มยิง นายกิตติศักดิ์ หรือซี่ อายุ 28 ปี ปี หนุ่มยูทูบเบอร์ ช่องตำนานที่ยังหายใจ อาชีวะยุค 2000’s จนเสียชีวิตคาบ้านพักที่ ต.บางโปรง อ.เมือง จ.สมุทรปราการ เมื่อช่วงกลางดึกที่ผ่านมา
หลังประชุม เจ้าหน้าที่ได้กระจายกำลังลงพื้นที่เพื่อเก็บหลังฐาน ทั้งภาพจากกล้องวงจรปิดตามเส้นทางที่ที่คาดว่าจะใช้หลบหนี รวมถึงวัตถุพยานและร่องรอยของคนร้ายที่ก่อเหตุ และได้เชิญคนที่อยู่ในบ้านมาให้ปากคำเพิ่มเติมกับตำรวจ
นางจรรยา แม่ผู้เสียชีวิต กล่าวว่า ยอมรับว่าลูกชายแต่ก่อนค่อนข้างเกเร ก่อนที่จะมีเมียมีลูก ต่อมาลูกชายได้ย้ายออกไปเรียนต่อที่ วิทยาลัยแห่งหนึ่งสาขาช่างกลโรงงาน เพื่อที่จะเอาวุฒิการศึกษา ออกไปทำงานหาเลี้ยงครอบครัว โดยเพิ่งไปเรียนได้แค่เทอมแรก กระทั่งมาเกิดเหตุ ส่วนทางคดีตำรวจอยู่ระหว่าการรวบรวมหลักฐาน เชื่อว่าน่าจะเป็นกลุ่มคู่ขัดแย้งสถาบันเก่าของลูกชาย ซึ่งตนเองวอนให้เจ้าหน้าที่เร่งติดตามตัวคนร้ายที่ก่อเหตุยิงลูกชายมาชดใช้กรรม
ทั้งนี้ร่างผู้เสียชีวิต ทางครอบครัวจะนำไปตั้งสวดที่วัดบางหญ้าแพรก โดยมีกำหนดสวดพระอภิธรรม 3 วัน จากนั้นจะมีพิธีฌาปนกิจต่อไป",https://www.khaosod.co.th/around-thailand/news_7457242,https://www.khaosod.co.th/wpapp/uploads/2023/01/%E0%B8%8B%E0%B8%B8%E0%B9%88%E0%B8%A1%E0%B8%A2%E0%B8%B4%E0%B8%872-36-300x169.jpg,-
สุดเศร้า 'งานศพน้อง ม.2' โดนเพื่อนบูลลี่หนัก จนเกิดเรื่องร้าย ผอ.เขตพื้นที่สั่งสอบ,ทุกทิศทั่วไทย,"13 ม.ค. 2566
-
12:04 น.","สุดเศร้า ‘งานศพน้อง ม.2’ โดนเพื่อนบูลลี่หนัก จนเกิดเรื่องร้าย ผอ.เขตพื้นที่การศึกษาสั่งสอบหาข้อเท็จจริง วางแผนแก้ปัญหาช่วยน้องสาวอีกคน
วันที่ 13 ม.ค.66 ผู้สื่อข่าวรายงานว่า บรรยากาศงานศพน้องบี (นามสมมติ) นักเรียน ม.2 โรงเรียนแห่งหนึ่ง ใน อ.ลำปลายมาศ จ.บุรีรัมย์ เป็นไปด้วยความเศร้าสลด หลังก่อเรื่องเศร้าในสระน้ำสาธารณะ ซึ่งก่อนหน้านี้น้องบี ได้โพสต์ข้อความในเชิงตัดพ้อ และไม่อยากอยู่บนโลกใบนี้แล้ว เนื่องจากถูกบูลลี่เรื่องพ่อแม่แยกทางกัน
ความคืบหน้าล่าสุด ผู้สื่อข่าวเดินทางไปที่โรงเรียน ปรากฏว่าโรงเรียนปิดเงียบ เพราะเป็นช่วงที่นักเรียนไปศึกษาดูงานต่างจังหวัด รวมถึง ผอ.โรงเรียนที่ เดินทางร่วมการศึกษาดูงานด้วย
ด้าน นายกฤษ ละมูลมอญ ผอ.เขตสำนักงานเขตพื้นที่ การศึกษามัธยมศึกษาบุรีรัมย์ กล่าวว่า หลังทราบข่าว ได้ประสานไปยัง ผอ.โรงเรียน ถึงเรื่องราวที่เกิดขึ้น ได้รับข้อมูลขาก ผอ.โรงเรียนว่า
น้องบี เพิ่งย้ายจากโรงเรียนที่จังหวัดขอนแก่น เข้ามาเรียนต่อได้ประมาณเดือนเศษ ตอนนี้ยังไม่ทราบมูลเหตุที่ชัดเจน หลังจากนี้จะตั้งคณะกรรมการมาตรวจสอบหาข้อเท็จจริง หากเรื่องราวที่เกิดขึ้นเป็นจริงตามข้อมูลที่ได้รับ จะวางแผนและแก้ไขปัญหาต่อไป โดยเฉพาะน้องสาวของน้องบี ที่ตามข่าวระบุว่าโดนล้อเช่นเดียวกันกับพี่สาว",https://www.khaosod.co.th/around-thailand/news_7457191,https://www.khaosod.co.th/wpapp/uploads/2023/01/%E0%B8%9A%E0%B8%B9%E0%B8%A5%E0%B8%A5%E0%B8%B5%E0%B9%88-1-300x169.jpg,-
อาชีวะเปิดโครงการประชุมวิชาการ พัฒนาประเทศ 'สื่อสาร ส่งเสริม สู่การปฏิบัติ',ทุกทิศทั่วไทย,"13 ม.ค. 2566
-
12:00 น.","อาชีวะเปิดโครงการประชุมวิชาการ ปัจจุบันสู่อนาคตการผลิต พัฒนากําลังคนอาชีวศึกษาสมรรถนะสูง เพื่อการพัฒนาประเทศ “สื่อสาร ส่งเสริม สู่การปฏิบัติ”
13 ม.ค. 66 – ที่โรงแรมนิภาการ์เด้นท์ อ.เมือง จ.สุราษฎร์ธานี ว่าที่ร้อยตรี ธนุ วงษ์จินดา เลขาธิการคณะกรรมการการอาชีวศึกษา นายยศพล เวณุโกเศศ รองเลขาธิการคณะกรรมการการอาชีวศึกษา เรืออากาศโท สมพร ปานดำ รองเลขาธิการคณะกรรมการการอาชีวศึกษา นายสิรวิชญ์ ธนเศรษฐวงศ์ ผู้อํานวยการวิทยาลัยเทคนิคสุราษฎร์ธานี ประธานอาชีวศึกษาภาคใต้ ดร.ฉันทนา โพธิครูประเสริฐ ผู้อำนวยการวิทยาลัยสารพัดช่างสุราษฎร์ธานี
ร่วมเปิดโครงการประชุมวิชาการ ปัจจุบันสู่อนาคตการผลิตและพัฒนากําลังคนอาชีวศึกษาสมรรถนะสูง เพื่อการพัฒนาประเทศ “สื่อสาร ส่งเสริม สู่การปฏิบัติ” โดยมีคณะผู้บริหารสำนักงานคณะกรรมการการอาชีวศึกษา ผู้บริหารจากสถาบันการอาชีวศึกษาภาคใต้ ศูนย์ส่งเสริมอาชีวศึกษาภาคใต้ สถานศึกษาสังกัดอาชีวศึกษาภาคใต้ และแขกผู้มีเกียรติเข้าร่วม
ว่าที่ร้อยตรี ธนุ กล่าวว่า การจัดประชุมวิชาการ ปัจจุบันสู่อนาคตการผลิตและพัฒนากำลังคนอาชีวศึกษาสมรรถนะสูง เพื่อการพัฒนาประเทศ “สื่อสาร ส่งเสริม สู่การปฏิบัติ” เนื่องจากแนวนโยบายการจัดการศึกษาของรัฐมนตรีว่าการกระทรวงศึกษาธิการ (นางสาวตรีนุช เทียนทอง) ที่ได้มอบนโยบายและยุทธศาสตร์ในการปฏิบัติงานให้กับ หน่วยงานในกำกับ เพื่อเป็นแนวทางในการขับเคลื่อนการจัดการศึกษาให้เกิดความ เชื่อมั่น และสร้างความมั่นใจให้กับสังคม ตามนโยบายและจุดเน้นปีงบประมาณ 2566 ของกระทรวงศึกษาธิการ
สำนักงานคณะกรรมการการอาชีวศึกษาได้นำมาเป็น แนวทางในการกำหนดนโยบายและจุดเน้นการปฏิบัติราชการ ประจำปีงบประมาณ พ.ศ.2566 ประกอบด้วย 5 นโยบายหลัก (Policy)/ และ 9 นโยบายเร่งด่วน (Quick Win) เพื่อใช้ในการขับเคลื่อนการปฏิบัติราชการของสำนักงานคณะกรรมการการ อาชีวศึกษา ให้สอดคล้องกับนโยบายและจุดเน้นของกระทรวงศึกษาธิการดังกล่าว
ดังนั้น เพื่อให้การขับเคลื่อนการดำเนินงานตามนโยบายและจุดเน้นการปฏิบัติ ราชการของสำนักงานคณะกรรมการการอาชีวศึกษา ประจำปีงบประมาณ พ.ศ. 2566 เป็นไปด้วยความเรียบร้อยมีประสิทธิผล มีประสิทธิภาพ และบังเกิดผลสัมฤทธิ์เชิง บทบาทภารกิจที่เป็นรูปธรรม สำนักงานคณะกรรมการการอาชีวศึกษา จึงกำหนดให้จัด ประชุมวิชาการ
ปัจจุบันสู่อนาคตการผลิตและพัฒนากำลังคนอาชีวศึกษาสมรรถนะสูง เพื่อการพัฒนาประเทศ “สื่อสาร ส่งเสริม สู่การปฏิบัติ” เพื่อการขับเคลื่อนการดำเนินงาน ตามนโยบายเร่งด่วน (Quick Win) ภายใต้นโยบายและจุดเน้นการปฏิบัติราชการของ สำนักงานคณะกรรมการการอาชีวศึกษา ประจำปีงบประมาณ พ.ศ. 2566 ขึ้น เพื่อมุ่งสู่ การพัฒนาประเทศ ด้านการผลิตและพัฒนากำลังคนอาชีวศึกษาสมรรถนะสูง โดย ดำเนินการใน 6 ภูมิภาค นั้น
สำหรับการจัดประชุมครั้งนี้เป็นการจัดประชุมของภาคใต้ โดยผู้เข้าร่วม ประชุมประกอบด้วยผู้บริหารจากสถานศึกษาภาครัฐ จำนวน 81 แห่ง สถานศึกษา เอกชน จำนวน 48 แห่ง ผู้บริหารจากสถาบันการอาชีวศึกษา จำนวน 3 แห่ง และศูนย์ ส่งเสริมอาชีวศึกษาภาคใต้ จำนวนผู้เข้าร่วมการประชุมทั้งสิ้น 258 คน
โดยการจัด กิจกรรมครั้งนี้ได้มีการถ่ายทอดสดผ่าน Facebook Live และช่อง R-Channel ของสำนักงานคณะกรรมการการอาชีวศึกษา เพื่อให้ผู้เกี่ยวข้องที่ไม่ได้เข้าร่วมประชุมใน ครั้งนี้ได้รับทราบแนวนโยบายและจุดเน้นการปฏิบัติราชการของสำนักงาน คณะกรรมการการอาชีวศึกษา ประจำปีงบประมาณ พ.ศ. 2566 เพื่อนำสู่การปฏิบัติ อย่างมีประสิทธิผลและประสิทธิภาพต่อไป",https://www.khaosod.co.th/around-thailand/news_7457220,https://www.khaosod.co.th/wpapp/uploads/2023/01/S__6488074-300x200.jpg,-
องค์การสวนสัตว์ฯ ฉลองวันเด็ก มอบความสุขน้องๆ เปิดสวนสัตว์ 6 แห่ง ให้เด็กเข้าฟรี!,ทุกทิศทั่วไทย,"13 ม.ค. 2566
-
11:49 น.","องค์การสวนสัตว์ฯ ฉลองวันเด็กแห่งชาติ เปิดสวนสัตว์ทั่วประเทศ 6 แห่ง ให้เด็กเข้าฟรีทั่วประเทศ เพื่อมอบความสุข สนุกสนาน พร้อมสาระความรู้ด้านสัตว์ป่าแก่เยาวชน
13 ม.ค. 65 – นายอรรถพร ศรีเหรัญ ผอ.องค์การสวนสัตว์แห่งประเทศไทย เผยว่า องค์การสวนสัตว์แห่งประเทศไทย ได้เตรียมจัดกิจกรรมฉลองวันเด็กแห่งชาติ ประจำปี 2566 ในวันที่ 14 ม.ค.นี้
ด้วยการเปิดสวนสัตว์ในสังกัดทั้ง 6 แห่ง ให้เด็กที่มีส่วนสูงไม่เกิน 135 ซม. เข้าชมฟรี หวังสร้างความสุข สนุกสนาน และสาระความรู้ด้านทรัพยากรสัตว์ป่า และได้เข้ามาสัมผัสกิจกรรมสร้างองค์ความรู้ต่างๆ ภายในสวนสัตว์ตลอดทั้งวัน
โดยสวนสัตว์แต่ละแห่งมีกิจกรรมสุดพิเศษ แต่ละสวนไม่เหมือนกัน สวนสัตว์เปิดเขาเขียว จัดกิจกรรมการแสดงบนเวทีของน้อง ๆ หนูๆ มากความสามารถ “ร้อง เล่น เต้นโชว์” พบกับศิลปินเด็กเพลงฮิตร้อยล้านวิว น้องทิวเทน เทพประสิทธิ์ ศรีจันทร์ “เพลงรถแห่รถยู้ (ป๊ะโล๊งโป๊งฉึ่ง)” วงทศนิยม จากรายการ Thailand’s Got Talent วงน่านิ่ง จากคอนเสิร์ต บอย นภ และน้องๆ จาก Music Group
ชมขบวนมาสคอตสัตว์แดนซ์โชว์แสนน่ารัก กิจกรรมบูทเกมส์มหาสนุก พร้อมรับของรางวัลมากมาย อีกทั้งยังเพิ่มช่องทางสำหรับน้อง ๆ หนูๆ สามารถรับชม การให้ความรู้เรื่องสัตว์ป่า ไลฟ์สดกิจกรรมตลอดงานและร่วมบริจาคอุปถัมภ์สัตว์ป่า พร้อมร่วมสนุกโดยการถ่ายทอดผ่านระบบออนไลน์ ทาง Facebook Fan page สวนสัตว์เปิดเขาเขียว
สวนสัตว์เชียงใหม่ พบกับเวทีกิจกรรมสำหรับต้อนรับเด็กๆ ที่เวทีใหญ่ ณ บริเวณลานการแสดงความสามารถสัตว์ พร้อมกับของขวัญของรางวัลมากมาย ไว้สำหรับมอบให้กับเด็กๆ ที่เข้ามาร่วมกิจกรรมกับทางสวนสัตว์เชียงใหม่ ไม่เพียงเท่านี้ เรายังมีความพร้อมในด้านบริการต่างๆ เพื่อรองรับนักท่องเที่ยวในช่วงจัดกิจกรรม
ภายในสวนสัตว์เชียงใหม่ ไม่ว่าจะเป็นบริการอาหารแบบ Food Truck ชมพาเหรดมาสคอตสัตว์นานาชนิด และชมความน่ารักของครอบครัวกระต่าย ต้อนรับปีกระต่ายทอง พร้อมชุมนุมลูกสัตว์นานาชนิด บริเวณมินิซู อีกทั้งการบริการขนส่งมวลชนแบบครอบครัวโดยใช้รถกอล์ฟ หรือรถบริการขึ้นลงตามสถานีต่างๆ โดยรอบสวนสัตว์เชียงใหม่ อีกด้วย
สวนสัตว์นครราชสีมา ตื่นตาตื่นใจกับกิจกรรมมากมาย อาทิ กิจกรรม Keeper Talk , กิจกรรม DIY ประดิษฐ์สิ่งของจากวัสดุธรรมชาติหรือของเหลือใช้, วาดภาพระบายสีสัตว์ป่า, ดนตรีเพื่อการอนุรักษ์ ,specimenกะโหลกสัตว์ป่า สัตว์ดอง สัตว์สตัฟฟ์, มาสคอตแดนซ์
เกมส์สื่อความหมายธรรมชาติ, กิจกรรมระบายสีปูนปลาสเตอร์, กิจกรรมหล่อตุ๊กตาปูนปลาสเตอร์, กิจกรรมทำเข็มกลัดและโมบาย D.I.Y, กิจกรรมฐานกิจกรรมห้องสมุดมีชีวิต เรียนรู้ชีวิตสัตว์ป่า, จัดนิทรรศการหัวกะโหลกสัตว์, กิจกรรมรณรงค์เลิกใช้โฟม และถุงพลาสติก
จัดแรลลี่ส่วนแสดงกระเรียนโลกรับของรางวัล, สำรวจนกในธรรมชาติ, จัดแสดงนิทรรศการงานวิจัย เป็ดก่า ตะกอง พญาแร้ง นกกระเรียนพันธุ์ไทยของสวนสัตว์นครราชสีมา, กิจกรรมการแสดงบนเวทีหลักสวนสัตว์ พร้อมแจกของขวัญและของรางวัลมากมายสำหรับน้องๆ หนูๆ ตลอดทั้งวัน, กิจกรรมมาสคอตเริงร่าที่จะมาสร้างสีสันและสร้างความสนุกสนาน และ พิเศษสุด! กับโชว์มายากล ChanChai Magic
สวนสัตว์สงขลา ร่วมเล่นเกม รับของรางวัลมากมาย สาระความรู้ด้านสัตว์ป่าที่น้องๆ หนูๆ ต้องอึ้งกับ ‘ความลับ’ อัศจรรย์ตามธรรมชาติของสัตว์ป่า เพลิดเพลินสุดปัง!! กับการแสดงความสามารถของสัตว์ป่าที่ไม่เคยเห็นพบในชีวิตประจำวัน ในชุดการแสดง….วิถีชีวิตสัตว์ป่า Survival of Wildlife, แมวน้ำโชว์ The Seal Show and Parade Penguin, การให้อาหารเสือ Feeding Tiger, ร่วมเต้นรำและสนุกสุดเหวี่ยงกับพี่ๆ มาสคอตสัตว์ป่า
รับฟรี ลูกโป่งแฟนซีหลากสีสันจากพี่ๆ โบโซ่ พร้อมดูแลสัตว์ป่าไปกับโครงการอุปถัมภ์สัตว์ป่า ที่ทำให้น้องๆ ชุ่มชื่นหัวใจและอิ่มบุญไปตามๆ กัน และพบกองทัพพันธมิตรสวนสัตว์มากมายที่พาให้น้องๆ หนูๆ อิ่มตา อิ่มใจ อิ่มท้อง
ส่วนที่สวนสัตว์อุบลราชธานี จะได้พบกับ-ขบวนพาเหรดแฟนซีการ์ตูนเหล่าผู้กล้า และเหล่าแมสคอต , แจกของรางวัลมากมาย, การแสดงความสามารถ เด็กเยาวชนบนเวทีรับของรางวัล, กิจกรรมเล่นเกมส์ ชิงของรางวัลบนเวที
กิจกรรมชมความสามารถสัตว์ กิจกรรมfeeding show, กิจกรรมอุปถัมภ์สัตว์ป่าบริจาคค่าอาหารสัตว์รับของที่ระลึก, กิจกรรมป้อนอาหารนกซันคอร์นัว , กิจกรรม ซุ้มกิจกรรมจากกลุ่มองค์กรภาครัฐ/เอกชน ต่าง ๆ และซุ้มกิจกรรมจากฝ่ายการศึกษา
สำหรับสวนสัตว์ขอนแก่น เด็กๆ จะได้พบกับกิจกรรมที่สามารถให้น้องๆหนูๆเข้ามาร่วมกิจกรรมกับทางสวนสัตว์ขอนแก่น ในกิจกรรมถ่ายภาพกับเฮลิคอปเตอร์และกิจกรรมประกวดเดินแบบชุดแฟนตาซีและการแสดงความสามารถพิเศษของกลุ่มเด็กและเยาวชน ณ อาคาร Welcome สวนสัตว์ขอนแก่น
และสุดท้ายคือ โครงการคชอาณาจักร จังหวัดสุรินทร์ พบกับกิจกรรมเพื่อให้เด็ก หรือเยาวชนที่มาร่วมกิจกรรม มีความสุข สนุกสนาน และกล้าแสดงออก อาทิ กิจกรรมถาม ตอบ แจกของรางวัล , จัดนิทรรศการเรื่องช้าง , กิจกรรมประกวดการเต้น หรือ รำ, แมสคอตเอนเตอร์เทน (Mascot Entertain) , Elephant Dancing/ Elephant Parade, กิจกรรม สัมผัสมูลช้าง, กิจกรรม ทดลองเป็นหมอช้าง
กิจกรรมสนับสนุนหญ้าอาหารช้างเพื่อช้างเด็ก พบกับเหล่าช้างเซเลบ ช้างดังแห่ง 3,000 ไร่กัน เวลา 09.00น.เป็นต้นไป ผ่าน Youtube Live ช่อง Elephant kingdom surin และ Facebook live ช่อง โครงการคชอาณาจักร จังหวัดสุรินทร์ Elephant Kingdom Surin by ZPOT
“หวังว่าการจัดงานวันเด็กในครั้งนี้จะสร้างความสุข สนุกสนาน และได้รับองค์ความรู้ที่หลากหลายให้แก่เด็กและเยาวชนได้ตระหนักถึงคุณค่าของการอนุรักษ์สัตว์ป่า ทรัพยากรธรรมชาติและสิ่งแวดล้อมของประเทศได้มากยิ่งขึ้น ซึ่งสอดรับกับคำขวัญวันเด็กแห่งชาติ ประจำปี 2566 ของนายกรัฐมนตรี พล.อ.ประยุทธ์ จันทร์โอชา “รู้หน้าที่ มีวินัย ใฝ่ความดี” นายอรรถพร กล่าว
ท้ายนี้ ขอเชิญทุกท่านร่วมเป็นส่วนหนึ่งในการอนุรักษ์ทรัพยากรสัตว์ป่า โดยร่วมเป็นส่วนหนึ่งในการสนับสนุนและสมทบทุนโครงการอุปถัมภ์สัตว์ โดยสามารถโอนเงินผ่านบัญชีกรุงไทย สาขาวิสุทธิ์กษัตริย์ ชื่อบัญชี “กองทุนเพื่อหมีแพนด้า” เลขที่บัญชี 006-0-23655-8",https://www.khaosod.co.th/around-thailand/news_7457170,https://www.khaosod.co.th/wpapp/uploads/2023/01/999-54-300x168.jpg,-
สุดโต่ง! ส.ว.กิตติศักดิ์ ชงปลดล็อกนายกฯอยู่เกิน 8 ปีได้ พ่วงส.ส.ต้องเว้นวรรค 2 ปี,การเมือง,"13 ม.ค. 2566
-
14:25 น.","ส.ว.กิตติศักดิ์ เห็นด้วยสังคายนา รธน.ครั้งใหญ่ หวังปลดล็อก นายกฯ อยู่เกิน 8 ปีได้ หากเป็นคนดี พร้อมปิดล็อกส.ส. ให้เว้นวรรค 2 ปี ชี้ 3 วิป ต้องหาจุดร่วมกัน
เมื่อวันที่ 13 ม.ค.2566 นายกิตติศักดิ์ รัตนวราหะ ส.ว. กล่าวถึงกรรมาธิการ(กมธ.) พัฒนาการเมือง วุฒิสภา สนับสนุนให้แก้รัฐธรรมนูญหลายข้อ รวมทั้งยกเลิกการดำรงตำแหน่งของนายกรัฐมนตรี ไม่เกิน 8 ปีว่า ถึงเวลาที่จะต้องแก้รัฐธรรมนูญครั้งใหญ่ จะแก้ทั้งทีควรปลดล็อกกฎหมายหลายอย่าง ยกเว้นมาตรา 1 และ 2 ที่เกี่ยวกับสถาบันพระมหากษัตริย์ ถ้าหากแก้กฎหมายแล้วจะต้องมาหารือร่วมกันจาก ส.ว. ส.ส. และคณะรัฐมนตรี ถ้าหากจะมีการแก้รัฐธรรมนูญจริง
Powered By
นายกิตติศักดิ์ กล่าวว่าการดำรงตำแหน่งนายกฯ ไม่ควรจำกัดแค่ 8 ปี ส่วนตัวคิดว่านายกฯ ที่ดี ไม่ควรจะกำหนดให้ดำรงตำแหน่งแค่ 8 ปี ควรจะแก้รัฐธรรมนูญข้อนี้ด้วย หาก พล.อ.ประยุทธ์ จันทร์โอชา นายกฯและรมว.กลาโหม พ้นวาระไปแล้ว แต่เป็นคนดี ก็ไม่ควรจำกัดวาระการทำงาน แต่ถ้าได้นายกฯ ไม่ดี ตนไม่ขอเจาะจงว่าเป็นใคร ให้ประชาชนเป็นผู้ตัดสินเอง
เมื่อถามว่านายกฯ ที่ทำงานเพื่อประเทศและประชาชน สามารถอยู่ได้เกิน 8 ปี ฝั่งคู่ขนานจะมองว่ายึดติดในอำนาจหรือไม่ นายกิตติศักดิ์ กล่าวว่า หากแก้รัฐธรรมนูญข้อนี้จริง ตนไม่ทราบว่า พล.อ.ประยุทธ์ ยังอยู่หรือไม่ และรัฐธรรมนูญฉบับแก้ไขใหม่มีผลบังคับใช้กับพรรคการเมืองทุกพรรค ทุกคนที่เป็นแคนดิเดตนายกฯ ไม่ใช่เฉพาะ พล.อ.ประยุทธ์
สำหรับรัฐธรรมนูญข้ออื่นๆ ที่ต้องการแก้ไขนั้น ต้องดูว่าทางฝ่ายนักการเมืองต้องการในประเด็นอะไรบ้าง ส่วนมาตราอื่นต้องลงรายละเอียด หรือตั้ง สมาชิกสภาร่างรัฐธรรมนูญ (ส.ส.ร.) ตนไม่ขัดข้อง แต่เห็นด้วยที่จะแก้ไขธรรมนูญ
“ส.ว. หลายท่านสนับสนุนให้แก้ไข รวมทั้งการดำรงตำแหน่ง ส.ส. ที่กำลังหมดวาระ จะต้องปิดล็อกห้ามเป็น ส.ส. 2 ปีหรือไม่ นี่ก็เป็นอีกประเด็นหนึ่งที่ ส.ว. กำลังคิดและทำ ส่วนนักการเมือง ส.ส. มีประเด็นใดที่ต้องการแก้ไข ต้องร่วมมือกันหาจุดร่วมที่จะไปด้วยกันได้” นายกิตติศักดิ์กล่าว",https://www.khaosod.co.th/politics/news_7457577,https://www.khaosod.co.th/wpapp/uploads/2023/01/%E0%B8%81%E0%B8%B4%E0%B8%95%E0%B8%95%E0%B8%B4%E0%B8%A8%E0%B8%B1%E0%B8%81%E0%B8%94%E0%B8%B4%E0%B9%8C-300x169.jpg,"ปิดล็อกส.ส. , กิตติศักดิ์ , นายกฯ8ปี , "
เรื่องจริงทั้งนั้น! บิ๊กป้อม แอ่นอกรับ จม.เปิดใจเป็นของจริง หวังสื่อถึงประชาชน,การเมือง,"13 ม.ค. 2566
-
13:59 น.","บิ๊กป้อม แอ่นอกรับ จดหมายเปิดใจเป็นของจริง เนื้อหาก็เรื่องจริง หวังสื่อถึงประชาชน ย้ำ 3 ป.ยัง Forever ชาวบ้านตะโกน สวัสดีนายกฯ สันติ ผสมโรง เขาเข้าใจถูกแล้ว
เมื่อวันที่ 13 ม.ค.2566 ที่จ.สมุทรสงคราม ผู้สื่อข่าวรายงานว่า ระหว่างลงพื้นที่ตรวจราชการ พล.อ.ประวิตร วงษ์สุวรรณ รองนายกรัฐมนตรีและหัวหน้าพรรคพลังประชารัฐ(พปชร.) ได้เดินทางเข้าสักการะหลวงพ่อบ้านแหลม และเข้ากราบนมัสการพระสมุทรวชิรโสภณ เจ้าอาวาสวัดเพชรสมุทรวรวิหาร ต.แม่กลอง อ.เมือง สมุทรสงคราม โดยพล.อ.ประวิตร เปิดเผยว่า ไม่ได้ขอพรอะไร แต่เจ้าอาวาสให้พรว่าให้มีพลังแข็งแรง ทำงานต่อไปได้
Powered By
จากนั้นพล.อ.ประวิตร นั่งรถกอล์ฟ ติดตามความคืบหน้าการก่อสร้างระบบระบายน้ำหลัก และระบบป้องกันน้ำท่วมชุมชนเมืองสมุทรสงคราม
ผู้สื่อข่าวรายงานว่า บรรยากาศระหว่างลงพื้นที่ มีประชาชนสองข้างทาง เข้ามาทักทายขอถ่ายรูป และชื่นชมพล.อ.ประวิตรว่า เป็นคนใจดี ขณะที่เจ้าของร้านก๋วยเตี๋ยว ได้ทักทายพล.อ.ประวิตร ว่า “สวัสดีท่านนายกฯ” ทำให้นายสันติ พร้อมพัฒน์ รมช.คลัง ในฐานะเลขาธิการพรรค บอกย้ำว่า เขาเข้าใจถูกแล้ว
พล.อ.ประวิตร ให้สัมภาษณ์ถึงการโพสต์เปิดใจผ่านเพจเฟซบุ๊ก “พลเอกประวิตร วงษ์สุวรรณ” โดยยอมรับว่า เพจดังกล่าว เป็นเพจของพรรคพลังประชารัฐจริง และข้อความที่อยู่ในเพจเป็นเรื่องจริง ส่วนข้อความไม่ใช่เป็นการเปิดใจ แต่ตอบข้อซักถามที่ทางพรรคสอบถามมา เรื่องจริงก็เป็นแบบนั้นตามที่เห็น ส่วนเนื้อหาในเพจดูแล้วก็ไม่มีอะไร และจะไม่มีเปิดใจฉบับที่ 2 แล้ว
ผู้สื่อข่าวถามว่า 3 ป.ยัง forever เหมือนเดิมใช่หรือไม่ พล.อ.ประวิตร กล่าวว่า เหมือนเดิม และ forever อยู่แล้ว
เมื่อถามว่าเป็นการส่งจดหมายให้น้องรัก พล.อ.ประยุทธ์ จันทร์โอชา นายกฯ ใช่หรือไม่ พล.อ.ประวิตร กล่าวว่า ไม่ใช่ แต่เป็นการส่งให้ประชาชน รู้ว่าเราทำงานอะไรบ้าง
เมื่อถามย้ำว่าความสัมพันธ์ระหว่างพล.อ.ประวิตร กับพล.อ.ประยุทธ์ ยังดีอยู่ใช่หรือไม่ พล.อ.ประวิตร กล่าวว่า ยังดีกันอยู่ ไม่มีอะไร
เมื่อถามถึงการเตรียมแผนงานลงพื้นที่ช่วยลูกพรรคหาเสียง พล.อ.ประวิตร กล่าวว่า เริ่มเมื่อไหร่ก็เมื่อนั้น โดยจะใช้เรื่องน้ำ เป็นนโยบายหลักในการหาเสียง
ผู้สื่อข่าวถามกรณีส.ว.เตรียมเสนอแก้ไขรัฐธรรมนูญ วาระการดำรงตำแหน่งนายกรัฐมนตรี 8 ปี พล.อ.ประวิตร กล่าวว่า ไม่ได้มองเรื่องนี้ เมื่อถามว่ามีความเห็นอย่างไร หากส.ว.จะเสนอแก้ไขจริง รองนายกฯกล่าวว่า “ไม่รู้ ถ้าคุณรู้ก็ตอบเอง ผมไม่รู้” เมื่อถามย้ำว่าการเสนอแก้ไขเหมาะสมหรือไม่ พล.อ.ประวิตร กล่าวว่า ไม่รู้
เรื่องจริงทั้งนั้น! บิ๊กป้อม แอ่นอกรับ จม.เปิดใจเป็นของจริง หวังสื่อถึงประชาชน
เรื่องจริงทั้งนั้น! บิ๊กป้อม แอ่นอกรับ จม.เปิดใจเป็นของจริง หวังสื่อถึงประชาชน",https://www.khaosod.co.th/politics/news_7457514,https://www.khaosod.co.th/wpapp/uploads/2023/01/%E0%B8%9B%E0%B9%89%E0%B8%AD%E0%B8%A1%E0%B8%A2%E0%B8%B1%E0%B8%99-300x169.jpg,"3 ป. , สมุทรสงคราม , บิ๊กป้อม , "
สภาส่อวุ่น! 176 ส.ส.ยื่น ‘ชวน’ บี้บริษัทจัดเลี้ยงวันประชุม อ้างอาหารไม่พอ ไฟไหม้,การเมือง,"13 ม.ค. 2566
-
13:19 น.","176 ส.ส.รวมชื่อ ยื่น ‘ชวน’ บี้บริษัทจัดอาหารเลี้ยงผู้แทนฯ เหตุเชื้อเพลิงอุ่นอาหารลุกไหม้ อาหาร-เครื่องดื่มไม่หลากหลาย มีไม่เพียงพอโดยเฉพาะอาหารอิสลาม
เมื่อวันที่ 13 ม.ค.2566 ผู้สื่อข่าวรายงานว่า สมาชิกสภาผู้แทนราษฎร (ส.ส.) จำนวน 176 คน ได้เข้าชื่อยื่นร้องเรียนต่อ นายชวน หลีกภัย ประธานสภาผู้แทนราษฎร เรื่อง ไม่พึงพอใจการบริการอาหารและเครื่องดื่ม เมื่อวันที่ 12 ม.ค.ที่ผ่านมา
Powered By
ระบุตอนหนึ่งว่า ตามที่สำนักงานเลขาธิการสภา จัดหาผู้ประกอบการ ในการจัดอาหารและเครื่องดื่มให้กับส.ส. ในวันประชุมสภา และสมาชิกรัฐสภา โดยคัดเลือกบริษัท เลิศ แมนเนจเม้นท์ จำกัด มาเป็นผู้ดำเนินการ ปรากฏว่าเมื่อวันที่ 4 ม.ค. 2566 เกิดเหตุเชื้อเพลิงอุ่นอาหารลุกไหม้ในห้องอาหาร รวมทั้งอาหารและเครื่องดื่มไม่หลากหลายและไม่เพียงพอ โดยเฉพาะอาหารอิสลาม
ดังนั้น ส.ส. 176 คน จึงร่วมลงชื่อเพื่อแสดงความไม่พอใจต่อการปฏิบัติหน้าที่ของคณะกรรมการคัดเลือก ซึ่งสร้างผลกระทบต่อสิทธิการได้รับบริการอาหารและเครื่องดื่มที่มีคุณภาพของ ส.ส.
สำหรับรายชื่อ ส.ส.ที่ร่วมลงชื่อ อาทิ นายเทวัญ ลิปตพัลลภ ส.ส.บัญชีรายชื่อ พรรคชาติพัฒนากล้า นายศุภชัย โพธิ์สุ ส.ส.นครพนม พรรคภูมิใจไทย น.ส.รังสิมา รอดรัศมี ส.ส.สมุทรสงคราม พรรคประชาธิปัตย์ พ.ต.อ.ทวี สอดส่อง ส.ส.บัญชีรายชื่อ พรรคประชาชาติ และนายการุณ โหสกุล ส.ส.กทม. พรรคเพื่อไทย เป็นต้น
ทั้งนี้ น่าสังเกตว่าไม่ปรากฏชื่อส.ส.จากพรรคก้าวไกล ร่วมลงชื่อดังกล่าว เพราะก่อนหน้านี้อดีตสมาชิกพรรคประชาธิปัตย์ เคยร้องประธานสภาว่า มีสมาชิกจากพรรคก้าวไกล เกี่ยวข้องกับการล็อบบี้ประมูลจัดหาผู้ประกอบการดังกล่าว",https://www.khaosod.co.th/politics/news_7457426,https://www.khaosod.co.th/wpapp/uploads/2023/01/%E0%B8%AA%E0%B8%AA.-300x169.jpg,"อาหารสภา , 176 ส.ส. , ชวน หลีกภัย , "
'บิ๊กป้อม' ยิ้มออก 'วิรัช' ฟุ้ง พปชร.ขอกวาด 12 ที่นั่ง 3 สมุทร โว ผู้สมัครสดใหม่,การเมือง,"13 ม.ค. 2566
-
12:57 น.","“พล.อ.ประวิตร” ยิ้มออก “วิรัช” ฟุ้ง พรรคพลังประชารัฐ เหมาชนะการเลือกตั้งพื้นที่ 3 สมุทร 12 เขตเลือกตั้ง โว ผู้สมัครสดใหม่
13 ม.ค. 66 – นายวิรัช รัตนเศรษฐ รองหัวหน้าพรรคพลังประชารัฐ (พปชร.) กล่าวระหว่างการลงพื้นที่กับ พล.อ.ประวิตร วงษ์สุวรรณ รองนายกรัฐมนตรี ตรวจราชการกับ พล.อ.ประวิตร วงษ์สุวรรณ รองนายกรัฐมนตรี ในฐานะหัวหน้าพรรคพปชร. ว่า
Powered By
การเลือกตั้งครั้งหน้า พรรคพปชร. จะสามารถเหมาชนะการเลือกตั้งในพื้นที่ 3 สมุทร 12 เขตเลือกตั้งใดทั้งหมด ประกอบด้วย จังหวัดสมุทรสงคราม สมุทรสาคร และสมุทรปราการ เนื่องจากผู้สมัครของพรรคใหม่สด ยิ่งกว่าขนมปังอบใหม่ออกมาจากเตาเลย
ผู้สื่อข่าวรายงานว่า ทันทีที่ พล.อ.ประวิตร มาถึง นายวิรัช ได้เข้าคุกเข่าหารือกับ พล.อ.ประวิตร ว่าตนเองได้ให้สัมภาษณ์สื่อมวลชน ถึงประเด็น 3 สมุทร ตั้งเป้าและมั่นใจอย่างยิ่ง ทำให้ พล.อ.ประวิตร ยิ้มออก",https://www.khaosod.co.th/politics/news_7457368,https://www.khaosod.co.th/wpapp/uploads/2023/01/FootNote-18-300x169.jpg,-
พปชร.ไม่เอาด้วย! สันติ-วิรัช ค้าน ส.ว.จ่อรื้อแก้ปม 8 ปีนายกฯ ซัดทำเพื่อคนๆเดียว,การเมือง,"13 ม.ค. 2566
-
12:52 น.","สันติ-วิรัช ประสานเสียง ค้าน ส.ว. รื้อแก้ปม 8 ปีนายกรัฐมนตรี ระบุ เป็นการกระทำเพื่อคนๆเดียว ย้ำพลังประชารัฐเสนอชื่อ บิ๊กป้อม แคนดิเดตเพียงหนึ่งเดียว
เมื่อวันที่ 13 ม.ค.2566 นายวิรัช รัตนเศรษฐ รองหัวหน้าพรรคพลังประชารัฐ(พปชร.) กล่าวถึงกระแสข่าวคณะกรรมาธิการ (กมธ.) การพัฒนาการเมืองและการมีส่วนร่วมของประชาชน วุฒิสภา เตรียมเสนอแก้ไขรัฐธรรมนูญ เรื่องอายุการดำรงตำแหน่งนายกรัฐมนตรี 8 ปีว่า ขอให้ผ่านการเลือกตั้งและได้เข้ามาก่อน ส.ส.จะปฏิบัติตามรัฐธรรมนูญ หากรัฐธรรมนูญยังไม่ได้แก้ไข ก็ต้องปฏิบัติตามนั้น
Powered By
ผู้สื่อข่าวถามถึงจุดประสงค์ของการแก้ไขรัฐธรรมนูญ เพื่อขยายเวลาอยู่ต่อของพล.อ.ประยุทธ์ จันทร์โอชา นายกฯและรมว.กลาโหมหรือไม่ นายวิรัช กล่าวว่า หากถามส่วนตัว ไม่รู้จะแก้ไขเพื่ออะไร เพราะรัฐธรรมนูญกำหนดชัดว่าให้อยู่ 8 ปี ต้องอยู่ครบ 8 ปี
เมื่อถามว่าเป็นเพราะพรรคพลังประชารัฐไม่ได้เสนอชื่อพล.อ.ประยุทธ์ เป็นแคนดิเดตนายกฯ หรือไม่ จึงไม่เห็นด้วย นายวิรัช ปฏิเสธตอบคำถาม แต่ย้ำว่าจนถึงขณะนี้ แคนดิเดตนายกรัฐมนตรี ของพรรคพลังประชารัฐ จะเป็นชื่อพล.อ.ประวิตร วงษ์สุวรรณ รองนายกฯ และหัวหน้าพรรค เพียงคนเดียว
ด้านนายสันติ พร้อมพัฒน์ รมช.คลัง ในฐานะเลขาธิการพรรคพลังประชารัฐ กล่าวว่า ไม่เห็นด้วยกับการแก้ไขในประเด็นดังกล่าว ของส.ว. เพราะจะเป็นการแก้ไขให้กับบุคคลเพียงคนเดียว",https://www.khaosod.co.th/politics/news_7457373,https://www.khaosod.co.th/wpapp/uploads/2023/01/%E0%B8%9E%E0%B8%9B%E0%B8%8A%E0%B8%A3.-2-300x169.jpg,-
ปชป. เปิด 8 นโยบายสร้างเงินช่วยเกษตรกร เชื่อโดนใจแน่ ก.พ.เปิดผู้สมัครทุกภาค,การเมือง,"13 ม.ค. 2566
-
12:35 น.","ปชป. ฉายหนังตัวอย่าง เปิด 8 นโยบายสร้างเงินช่วยเกษตรกร เชื่อ 3 ชุดนโยบายโดนใจคนส่วนใหญ่ของประเทศ เผยเดือน ก.พ.จ่อเปิดตัวผู้สมัครทุกภาค
เมื่อเวลา 10.30 น. วันที่ 13 ม.ค. 2566 ที่พรรคประชาธิปัตย์(ปชป.) นายจุรินทร์ ลักษณวิศิษฏ์ หัวหน้าพรรคประชาธิปัตย์ พร้อมด้วยนายเฉลิมชัย ศรีอ่อน เลขาธิการพรรค นายนิพนธ์ บุญญามณี รองหัวหน้าพรรค ผู้บริหารพรรค ส.ส. อดีตส.ส. ส.ก. และว่าที่ผู้สมัครส.ส. ร่วมกันเปิดตัว 8 นโยบายหลักด้านการเกษตร อยู่ในหมวดนโยบายเรื่องสร้างเงิน ซึ่งเป็นการเสนอภาพรวมที่ใช้หาเสียงเลือกตั้ง
Powered By
นายเฉลิมชัย กล่าวว่า 8 นโยบายด้านการเกษตร คือ 1.การประกันรายได้เกษตรกร ซึ่งเป็นการจ่ายเงินส่วนต่าง ทั้งข้าว มัน ยางปาล์ม และข้าวโพด สานต่อนโยบายเดิมที่พรรคทำอยู่ 2.ให้เกษตรที่ปลูกข้าวคือชาวนา รับ 3 หมื่นบาทต่อ 1 ครัวเรือน ซึ่งจะสร้างความเข้มแข็งให้ชาวนามากกว่าที่เราจะให้เงินไป เพื่อให้เขาเลือกเรา แต่สร้างความเข้มแข็งอย่างยั่งยืน
3.ฟรีนมโรงเรียน 365 วัน เป็นการพัฒนาเด็ก และให้เกษตรกรที่เลี้ยงโคนมได้ผลิตนม 4.ประมงท้องถิ่น ให้เงินอุดหนุนกับประมง 1 แสนบาทต่อปี ทั้ง 2,800 กลุ่ม 5.ปลดล็อกประมงพาณิชย์ ต้องอยู่ภายใต้ ไอยูยู 6.สิทธิที่ดินทำกิน คือออกโฉนดที่ดิน 1 ล้านแปลงภายใน 4 ปี 7.ออกกรรมสิทธิที่ดินทำกินให้กับประชาชนที่ยังอยู่ในพื้นที่ที่เป็นกรรมสิทธิของรัฐ และ 8.ธนาคารหมู่บ้าน และชุมชน แห่งละ 2 ล้านบาททั้งประเทศ รวมทั้งในกรุงเทพฯทุกชุมชนด้วย
“ยืนยันว่านโยบายทั้งหมด เราคิดมาแล้วและต้องมีมาตรการควบคุม เพื่อให้หน่วยงานของรัฐไปเป็นพี่เลี้ยงในการพัฒนา ซึ่งชัดเจนที่สุดว่าความเข้มแข็งของประเทศ ต้องเกิดจากความเข้มแข็งของฐานราก เราแก้ไขปัญหาอย่างยั่งยืน ไม่ได้แก้ไขปัญหาเพื่อจูงใจเรียกคะแนนเสียงจากผู้มีสิทธิเลือกตั้ง ฉะนั้นนโยบายทั้งหมด เราเอามาเปิดให้ประชาชนได้รับทราบว่าจะทำอะไรให้ท่านบ้างในการเลือกตั้งครั้งหน้า” นายเฉลิมชัย กล่าว
เมื่อถามว่านโยบายชาวนารับ 30,000 บาท เชื่อว่าจะสร้างความเข้มแข็งให้ชาวนาเพียงพอหรือไม่ นายเฉลิมชัย กล่าวว่า นโยบายนี้เราคิดแล้วว่าต้องมีมาตรการควบคู่ ไม่ใช่มีแค่มาตรการนี้ ซึ่งจะมีภาค 2 โดยมีหน่วยงานของรัฐบาลบางหน่วยเป็นพี่เลี้ยงพัฒนาสายพันธุ์ข้าว เพื่อลดต้นทุนเพิ่มผลผลิต ซึ่งต้องทำควบคู่กันไป ตนขอเวลาแล้วจะแถลงภาพรวมให้เห็นมากขึ้น
ด้านนายนิพนธ์ กล่าวว่า วันนี้เป็นการแถลงนโยบายภาพรวม ซึ่งอยู่ในยุทธศาสตร์หลัก ในหมวดสร้างเงิน กลุ่มเกษตร ซึ่งจะสามารถช่วยเหลือประชาชนได้ จำนวน 9.7 ล้านครัวเรือน หลังจากนี้พรรคจะเตรียมเปิดนโยบายในหมวดสร้างคน ในปลายเดือนนี้ และในหมวดสร้างชาติ ต้นเดือนก.พ. จากนั้นจะได้ลงรายละเอียดของนโยบายทั้งหมดในเดือนก.พ.ด้วย ทั้งนี้ ตนมั่นใจว่านโยบายของพรรคที่ออกไป จะถูกใจประชาชน เพราะส่วนใหญ่เป็นเกษตรกร
ด้านนายจุรินทร์ กล่าวว่า หากพรรคประชาธิปัตย์เป็นแกนนำจัดตั้งรัฐบาล จะเป็นยุทธศาสตร์ที่ทำให้ประเทศไปสู่อนาคตที่สดใส คือ สร้างเงิน สร้างคน สร้างชาติ เมื่อถามว่านโยบายดังกล่าวจะนำงบประมาณจากส่วนใดมาใช้ นายจุรินทร์ กล่าวว่า ตนคิดไว้ครบแล้ว และเป็นหน้าที่ของพรรคที่ต้องแจ้งต่อกกต. เรื่องของเงิน ดังนั้น ไม่ต้องห่วง พรรคคิดนโยบายบนพื้นฐานของสิ่งที่ได้ทำมาแล้วส่วนหนึ่ง และทำได้จริงเพราะอยู่บนพื้นฐานของความรับผิดชอบ
เมื่อถามถึงนโยบายภาคจะเปิดได้เมื่อใด นายจุรินทร์ กล่าวว่า จะพิจารณาตามความเหมาะสม เพราะนโยบายภาคก็จะมีเฉพาะภาคในเรื่องสำคัญๆ ส่วนเรื่องความพร้อมเปิดตัวผู้สมัคร รายจังหวัด และกรุงเทพฯ จะเปิดได้ช่วงเดือนก.พ. และในอีก 2-3 วันนี้ พรรคจะไปเปิดตัวในภาคเหนือ ยืนยันว่าพรรคมีความพร้อมเปิดตัวผู้สมัครส.ส.ครบทั้ง 400 เขต
ต่อข้อถามว่ากังวลหรือไม่ที่คนของพรรคย้ายไปรวมไทยสร้างชาติ (รทสช.) และจะเกิดการแบ่งคะแนนกัน นายจุรินทร์ กล่าวว่า ไม่กังวล เพราะไม่มีอะไรใหม่ เป็นเรื่องที่ทราบนานแล้ว ซึ่งพรรคมีผู้สมัครเตรียมการไว้แล้ว จึงไม่กระทบเป้าหมายหลัก",https://www.khaosod.co.th/politics/news_7457297,https://www.khaosod.co.th/wpapp/uploads/2023/01/%E0%B8%9B%E0%B8%8A%E0%B8%9B.-2-300x169.jpg,-
เสนอ แก้รธน. ยกเลิกวาระ8ปี เปิดทาง 'บิ๊กตู่' อยู่ยาว เหน็บ 'เพื่อไทย' กลัวแพ้ 'ประยุทธ์',การเมือง,"13 ม.ค. 2566
-
12:35 น.","“เสรี” เผย “กมธ.พัฒนาการเมืองฯ วุฒิสภา” เสนอ แก้รธน. ม.158 ยกเลิกวาระ 8 ปี ปัดเปิดทาง “บิ๊กตู่” อยู่ยาว เหน็บ “เพื่อไทย” กลัวแพ้ “ประยุทธ์” ได้เป็นฝ่ายค้านตลอดกาล
13 ม.ค. 66 – นายเสรี สุวรรณภานนท์ ส.ว. ในฐานะ ประธานคณะกรรมาธิการ (กมธ.) การพัฒนาการเมืองและการมีส่วนร่วมของประชาชน วุฒิสภา ให้สัมภาษณ์ถึงกรณีที่ นายณัฐวุฒิ ใสยเกื้อ ผู้อำนวยการครอบครัวเพื่อไทย เปิดเผยว่า
Powered By
กมธ. การพัฒนาการเมืองฯ มีแนวคิดกำลังจะพิจารณาแก้ไขรัฐธรรมนูญ มาตรา 158 ว่าด้วยวาระการดำรงตำแหน่งนายกฯ 8 ปี เพื่อให้ พล.อ.ประยุทธ์ จันทร์โอชา นายกรัฐมนตรี และรัฐมนตรีว่าการกระทรวงกลาโหม เป็นนายกฯ ได้ครบวาระ 4 ปี ว่า
ประเด็นนี้ เป็นเรื่องของการเสนอประเด็นการปฏิรูปประเทศด้านการเมือง ซึ่งมีอยู่ 5 หัวข้อใหญ่ โดยหนึ่งในนั้น คือการพัฒนาปรับปรุงรัฐธรรมนูญฉบับปัจจุบันว่า มีข้อที่ต้องพัฒนาแก้ไขอย่างไรหรือไม่ ซึ่งเป็นหัวข้อเดิมหลักของการรายงานในสภาฯ อยู่แล้ว สำหรับหน่วยงานที่รับผิดชอบเรื่องนี้คือ สถาบันพระปกเกล้า ที่จะเสนอมาหลายประเด็น แต่ทาง กมธ.ฯ จะพิจารณาว่ามีประเด็นอื่นอีกหรือไม่
“เมื่อดูแล้ว ทางกมธ.ฯ จึงเสนอประเด็นแก้ไขรัฐธรรมนูญ มาตรา 158 ที่กำหนดวาระการดำรงตำแหน่งนายกฯ 8 ปี ที่รัฐธรรมนูญเดิม ก่อนฉบับ พ.ศ.2550 ไม่มีการกำหนดวาระการดำรงตำแหน่งนายกฯ แต่ปัจจุบันเมื่อเรามาศึกษาดูพบว่า การกำหนดเวลา 8 ปี ยังจำเป็นอยู่หรือไม่ เพราะบางประเทศยอมรับเสียงประชาชนเป็นผู้กำหนด
ดังนั้นใครจะเป็นนานเท่าไหร่ หรือจะเป็นนานกี่ครั้ง อยู่ที่เสียงประชาชน ไม่จำเป็นต้องไปกำหนด 8 ปี ยกตัวอย่างจีน ที่สีจิ้นผิง ตอนแรกให้ 2 สมัย แต่ตอนนี้ให้ 3 สมัย ไม่ใช่เป็นกฎตายตัว เราจึงเห็นว่าเมื่อมีข้อเสนอจะแก้ไขเรื่องนี้ ก็เป็นเรื่องที่ใช้กับทุกพรรคการเมือง เพราะเรายังไม่รู้เลยว่า ใครจะชนะเลือกตั้ง
พรรคเพื่อไทย (พท.) บอกว่า จะแลนด์สไลด์ แล้วจะมาบอกว่า แก้รัฐธรรมนูญเพื่อ พล.อ.ประยุทธ์ แสดงว่าพรรค พท. คิดจะเป็นฝ่ายค้านตลอดหรืออย่างไร ตอนนี้พรรค พท. กลัวพล.อ.ประยุทธ์ ไปเองหรือเปล่า” นายเสรี กล่าว
นายเสรี กล่าวว่า หากมีแก้ไขรัฐธรรมนูญ ไม่จำกัดวาระ 8 ปีได้จริง ใครเป็นรัฐบาลในสมัยเลือกตั้งคราวต่อไป ก็ใช้กติกานี้ได้ หรือจะไปแก้ไขตอนหลังก็สามารถทำได้ ขณะนี้เป็นเพียงข้อศึกษา และข้อเสนอ การแก้ไขรัฐธรรมนูญไม่ใช่ว่ากมธ.ฯ เสนอแล้วจะแก้ได้เลยที่ไหน เพราะต้องใช้เสียงของทั้งสองสภาฯ อย่างน้อยต้องใช้เสียงส.ว. 1 ใน 3 และ เสียง ส.ส. ฝ่ายค้าน 20%
เมื่อถามว่า หากจะแก้ไขรัฐธรรมนูญในประเด็นนี้ ต้องใช้เวลานานเท่าใด และจะเสร็จในรัฐบาลนี้ หรือรัฐบาลหน้า นายเสรี กล่าวว่า อะไรก็เกิดขึ้นได้ทั้งนั้น อยู่ที่ว่าเสียงในสภาฯ จะเอาอย่างไร ถ้าสภาฯ ไม่อยากได้ ก็ล่มไปล่มมา
เมื่อถามว่า กังวลว่าสังคมจะกล่าวหาว่าส.ว.ทำงานรับใช้ เพื่อให้ พล.อ.ประยุทธ์ สืบทอดอำนาจหรือไม่ นายเสรี กล่าวว่า ไม่หรอก เราต้องยอมรับว่า ถ้ามีประเด็นกี่เรื่องเราต้องเสนอให้หมด และพรรค พท. ก็เสนอให้ลดอำนาจส.ว. ไม่ให้เลือกนายกฯ โดยไม่ห่วงว่าใครจะคิดอย่างไร ส่วนประเด็นไม่จำกัดวาระนายกฯ เป็นเพียงแค่เงา แต่พรรค พท. ก็กลัวแล้ว
เมื่อถามว่า จากรายชื่อแคนดิเดตนายกฯ ของพรรคการเมืองต่างๆ ที่เปิดตัวมา ใครพอที่จะมีคุณสมบัติเหมาะสมที่จะเป็นนายกฯ นายเสรี กล่าวว่า ขณะนี้ ส.ว.ยังไม่ได้พูดคุยกันเลย เพราะถ้าคุยกันจริงก็ไม่มีเหตุผล เพราะยังไม่รู้เลยว่าพรรคการเมืองใดที่ได้ ส.ส.อย่างน้อย 25 ที่นั่ง เพื่อมีสิทธิเสนอแคนดิเดตนายกฯ เพียงแต่ว่าคิดกันไปเองว่า พล.อ.ประยุทธ์ หรือ คสช. เลือก ส.ว. มา ส.ว.ก็จะไปทางนี้
ส่วนหลักการที่บอกว่า นายกฯ ควรมาจากพรรคการเมืองที่ได้เสียงมากที่สุดของสภาฯ นั้น โดยหลักควรจะเป็นอย่างนั้น แต่ที่ผ่านมาแต่ละพรรคการเมืองใหญ่ ถึงเวลาจริงยังไปเสนอแคนดิเดตนายกฯ จากพรรคเล็กเป็นนายกฯ เลย คือไม่ได้เอาเสียงของตัวเองเป็นหลัก คราวที่แล้วพรรค พท. ยังไปเสนอ นายธนาธร จึงรุ่งเรืองกิจ หัวหน้าพรรคอนาคตใหม่ (อนค.)
ดังนั้นวัฒนธรรมนี้ จึงไม่มีใครยึดเป็นแบบอย่างในแนวทางนี้ จึงอยู่ที่ว่าใครมีเสียงในสภาฯ เกินกว่ากึ่งหนึ่ง และสนับสนุนให้บุคคลนั้นเป็นนายกฯ ยกตัวอย่าง ม.ร.ว.คึกฤทธิ์ ปราโมช อยู่พรรคกิจสังคม มี 18 เสียง สภาฯ ยังให้เป็นนายกฯ ได้เลย นายอานันท์ ปันยารชุน ไม่มี ส.ส. ก็เป็นนายกฯ ได้ การยกหลักการนี้ขึ้นมาพูด เป็นเพียงการกล่าวอ้างเป็นหลักการสำคัญเท่านั้น ถึงเวลาจริงเปลี่ยนแปลงได้หมด นี่คือการเมืองไทย",https://www.khaosod.co.th/politics/news_7457292,https://www.khaosod.co.th/wpapp/uploads/2023/01/999-55-300x169.jpg,-
เพจจริงนะคร้าบ! โทรโข่ง บิ๊กป้อม ยัน เพจเฟซบุ๊กโพสต์เปิดใจถึง ‘ตู่’ เป็นของจริง,การเมือง,"13 ม.ค. 2566
-
12:16 น.","โทรโข่ง “บิ๊กป้อม” ลั่น เพจ “พลเอก ประวิตร วงษ์สุวรรณ์ ” โพสต์เปิดใจ พาดพิง ‘บิ๊กตู่’ เป็นเพจปลอม! ก่อนกลับลำวุ่น ขออภัยเป็น “เพจจริง”
เมื่อวันที่ 13 ม.ค. 2566 ผู้สื่อข่าวรายงานว่า ภายหลังเพจเฟซบุ๊ก ‘พลเอก ประวิตร วงษ์สุวรรณ’ รองนายกรัฐมนตรี และหัวหน้าพรรคพลังประชารัฐ (พปชร.) โพสต์ข้อความเปิดใจถึงการทำงานการเมือง โดยมีการพาดพิง พล.อ.ประยุทธ์ จันทร์โอชา นายกรัฐมนตรี และรมว.กลาโหม จนทำให้เกิดกระแสวิพากษ์วิจารณ์จากผู้ที่เข้าไปติดตามเพจดังกล่าว
Powered By
‘ป้อม’ เปิดใจครั้งแรกหลัง ‘ตู่’ ทิ้งพปชร. อวยพรขอให้โชคดี เผยเหตุดันนั่งนายกฯ
ทำให้ พล.อ.คงชีพ ตันตระวาณิชย์ โฆษกประจำรองนายกรัฐมนตรี ส่งข้อความผ่านไลน์สื่อมวลชน เมื่อเวลา 11.03 น. ยืนยันว่าเพจดังกล่าวเป็นเพจปลอม โดยอยู่ระหว่างแจ้งความดำเนินการเอาผิดกับผู้เกี่ยวข้อง ก่อนที่ 20 นาทีต่อมา พล.อ.คงชีพ ได้ส่งข้อความถึงสื่อมวลชนเพื่อแก้ไขว่า “เพจดังกล่าวเป็นของพรรคจริง ขออภัยเข้าใจคลาดเคลื่อน”",https://www.khaosod.co.th/politics/news_7457240,https://www.khaosod.co.th/wpapp/uploads/2023/01/%E0%B8%84%E0%B8%87%E0%B8%8A%E0%B8%B5%E0%B8%9E%E0%B9%80%E0%B8%9E%E0%B8%88%E0%B8%88%E0%B8%A3%E0%B8%B4%E0%B8%87-300x169.jpg,-
'สนธิญา' ฟ้องศาลเอาผิด เฟซบุ๊ก 'โอ๊ค พานทองแท้' หมิ่นประมาท กล่าวหาสุนัขรับใช้,การเมือง,"13 ม.ค. 2566
-
12:15 น.","“สนธิญา” ฟ้องศาลเอาผิด เฟซบุ๊ก “โอ๊ค พานทองแท้” หมิ่นประมาท กล่าวหา เป็นสุนัขรับใช้ เลียรองเท้าบูท การรับใช้เผด็จการ ถือเป็นการดำเนินคดีครั้งที่ 2
13 ม.ค. 66 – ที่ ศาลอาญาถ.รัชดาภิเษก นายสนธิญา สวัสดี อดีตที่ปรึกษากรรมาธิการ การกฎหมาย การยุติธรรมและสิทธิมนุษยชน สภาผู้แทนราษฎร ได้เข้ายื่นฟ้องผู้ที่ใช้ชื่อ เฟซบุ๊ก Oak Panthongtae Shinawatra ในความผิดฐานหมิ่นประมาทและหมิ่นประมาทด้วยการโฆษณา
Powered By
นายสนธิญา กล่าวว่า ตนเองมาใช้สิทธิ์ตามกฎหมาย กรณีที่มี เฟซบุ๊ก Oak Panthongtae Shinawatra ซึ่งตนไม่ทราบว่า เป็นใคร ชื่ออะไร ตัวตนอยู่ที่ไหน อย่างไร แต่ Facebook นี้มีผู้ติดตามประมาณ 2 ล้าน 6 แสนกว่าคน ได้โพสต์ทำให้ตนเองเสียหาย ไม่ว่าในเรื่องของการเป็นสุนัขรับใช้ เลียรองเท้าบูท หรือการรับใช้เผด็จการ
ตนเองขอชี้แจงว่า ตั้งแต่ปี 2550 ตนเองก็ได้ทำการฟ้องร้องผู้ที่จาบจ้วงสถาบัน หรือฟ้องร้องผู้ที่ไปกระทำการเกี่ยวกับประธานองคมนตรี เพราะฉะนั้น ก็ดำเนินการมาตลอดเกือบ 20 ปีแล้ว ด้วยเหตุผลทั้งหมดทั้งมวล จึงมาใช้สิทธิ์ในการฟ้องตามกระบวนการกฎหมายอาญาหมิ่นประมาท และหมิ่นประมาท ด้วยการโฆษณา 2 ข้อหา
การดำเนินคดีนี้ถือเป็นครั้งที่ 2 เพราะก่อนหน้านี้ ได้ยื่นฟ้องอาญาต่อ ผู้ที่ใช้ชื่อว่า โอ๊คพานทอง แท้ในทวิตเตอร์ไปแล้ว โดยคดีแรกศาลได้นัดไต่สวนวันที่ 28 ก.พ. เวลา 16.00 น. ซึ่งถือว่าเป็นการนัดหมายนอกเวลาทำการของศาล
แต่เมื่อตนเองไปสืบค้น Facebook ก็ไปเจอ ข้อความหมิ่นประมาท จึงมาฟ้องเพิ่มในวันนี้อีก 1 คดี เพื่อเป็นการปกป้องสิทธิ์ ผู้ที่กล่าวหาทำให้ตนเองเสียหาย",https://www.khaosod.co.th/politics/news_7457246,https://www.khaosod.co.th/wpapp/uploads/2023/01/1335-300x169.jpg,-
เพื่อไทย ปัดให้ผู้สมัคร เลิกกับคนรักต่างค่าย ไม่ยุ่งเรื่องส่วนตัว ชี้ณัฐวุฒิ ชิงออกเอง,การเมือง,"13 ม.ค. 2566
-
11:55 น.","เพื่อไทย ปัดให้ผู้สมัครเลิกกับคนรักต่างค่าย ลั่นไม่ยุ่งเรื่องส่วนตัว แจงญาติณัฐวุฒิ ร่วมงานพรรคอื่น เตือนแล้วไม่แก้ไข การสรรหายังไม่จบ เจ้าตัวชิงลาออกก่อน
เมื่อเวลา 10.30 น. วันที่ 13 ม.ค.2566 ที่พรรคเพื่อไทย (พท.) น.ส.ตรีชฎา ศรีธาดา รองโฆษกพรรคเพื่อไทย กล่าวกรณีปรากฏเป็นข่าวว่านายณัฐวุฒิ กองจันทร์ดี ส.ส.หนองบัวลำภู ลาออกจากพรรค เพราะพรรคไม่ส่งลง ส.ส.เขต รวมถึงพรรคให้ยุติความสัมพันธ์กับนักการเมืองพรรคอื่นว่า ไม่เป็นความจริง ขอชี้แจงว่า 1.ในกระบวนการคัดสรรผู้สมัครส.ส.เขตและบัญชีรายชื่อ ดำเนินการโดยคณะกรรมการสรรหา จากนั้นส่งเรื่องไปยังคณะกรรมการบริหารพรรค เมื่อมีมติแล้ว จึงจะเป็นผู้สมัคร ส.ส.ของพรรค
Powered By
2.เกณฑ์ตัดสินใจส่งบุคคลใดลงสมัคร พรรคมีเกณฑ์การสรรหาที่โปร่งใส ชัดเจน แน่นอน โดยเฉพาะประเด็นความซื่อสัตย์ มั่นคงกับพรรค ความชัดเจนของท่าทีทางการเมืองต่อพรรค รวมถึงการทำหน้าที่ ส.ส.ทั้งในและนอกสภา
3.ปัญหาเรื่องความสัมพันธ์ ความรักของผู้สมัครนั้น เป็นเรื่องส่วนตัว พรรคจะไม่ไปก้าวล่วง เพราะเป็นสิทธิส่วนบุคคล และพรรคไม่เคยขอให้ผู้สมัครรายใดยุติความสัมพันธ์กับคนรักที่สังกัดพรรคอื่นทั้งสิ้น
น.ส.ตรีชฎา กล่าวต่อว่า ในพื้นที่ จ.หนองบัวลำภู นายวิชัย กองจันทร์ดี ลุงของนายณัฐวุฒิ เคยเป็น ส.ส.พรรคไทยรักไทย พรรคพลังประชาชนหลายสมัยจริง แต่ในปี 2562 มีการเสนอให้นายณัฐวุฒิ มาลงสมัครส.ส. ส่วนนายวิชัย หันไปลงสมัครนายก อบจ.ในปี 2563 ในระยะหลังในพื้นที่มีการกล่าวหาว่า มีญาติของนักการเมืองในพรรค ไปร่วมทำกิจกรรมกับพรรคอื่น สร้างความไม่ชัดเจนและคลุมเครือให้กับพรรคเป็นอย่างมาก ซึ่งพรรคได้ขอให้ผู้สมัครแก้ไขเรื่องดังกล่าว และเคยตักเตือนไปแล้ว
ระหว่างที่มีความคลุมเครือ ไม่ชัดเจน พรรคยังไม่อาจทราบว่าผู้สมัครคนดังกล่าวจะตัดสินใจย้ายพรรคหรือไม่ มีผู้สนใจเสนอตัวลงสมัครรับเลือกตั้งในพื้นที่หนองบัวลำภู ซึ่งพรรคจำเป็นต้องสรรหาบุคคลเพื่อรองรับความไม่แน่นอนทางการเมืองที่อาจเกิดขึ้นกรณีที่การเลือกตั้งจะมาถึง ประกอบกับต้องยอมรับว่า ในระยะหลังการดูดส.ส. การย้ายค่ายของ ส.ส.เกิดขึ้นแพร่หลาย จนไม่รู้ว่าอะไรจะเกิดขึ้นพรรค จึงต้องเตรียมมาตรการรองรับ
น.ส.ตรีชฎา กล่าวอีกว่า ที่ผ่านมาพรรคได้ประกาศรายชื่อผู้ประสงค์สมัครส.ส.หนองบัวลำภู จำนวน 4 คน จากจำนวน ส.ส.เขตในจ.หนองบัวลำภู ที่มีทั้งหมด 3 คน ซึ่งเป็นที่เข้าใจว่าเมื่อประกาศรายชื่อไปแล้ว ผู้สมัครจะลงพื้นที่พบปะประชาชน เพื่อให้คณะกรรมการสรรหาของพรรคพิจารณาและทำโพล สำรวจคะแนนความนิยมในพื้นที่อีกครั้ง
หากมีคนใดคนหนึ่งไม่ได้ลงสมัคร ส.ส.เขต จะมีบางส่วนลงในระบบบัญชีรายชื่อ ถือเป็นกระบวนการปกติกรณีที่มีผู้สมัครเกินกว่าจำนวนส.ส.ในจังหวัดนั้น ซึ่งกระบวนการนี้ยังไม่สิ้นสุด พรรคยังไม่มีมติเลือกผู้สมัคร แต่นายณัฐวุฒิ กลับตัดสินใจแถลงข่าวว่าจะลาออกจากพรรค และกล่าวหาว่าพรรคทอดทิ้ง ซึ่งไม่เป็นความจริง เพราะกระบวนการสรรหายังไม่สิ้นสุด",https://www.khaosod.co.th/politics/news_7457194,https://www.khaosod.co.th/wpapp/uploads/2023/01/%E0%B8%9E%E0%B8%97.-5-300x169.jpg,-
เอ็นที ชวนโหลดแอพฯ KHUB DEE ตรวจสอบใบสั่ง-คะแนนการขับขี่-จ่ายค่าปรับ,เศรษฐกิจ,"12 ม.ค. 2566
-
19:34 น.","บริษัท โทรคมนาคมแห่งชาติ จำกัด (มหาชน) หรือ เอ็นที ร่วมกับ สำนักงานตำรวจแห่งชาติ (สตช.) กรมการขนส่งทางบก และ ธนาคารกรุงไทย พัฒนาแอพพลิเคชัน KHUB DEE (ขับดี) เพื่อให้ประชาชนสามารถตรวจสอบใบสั่งย้อนหลัง ตรวจสอบคะแนนการขับขี่ ชำระค่าปรับ โต้แย้งใบสั่งได้ภายในแอพฯ เดียว
นายสมพงษ์ อัศวบุญมี ผู้จัดการฝ่ายธุรกิจแลกเปลี่ยนข้อมูล เอ็นที กล่าวว่า เอ็นที เป็นผู้นำด้านการให้บริการโทรคมนาคมและดิจิทัลครบวงจร ครอบคลุมทั้งการให้บริการสื่อสารข้อมูล บริการคลาวด์ บริการแอพพลิเคชัน บริการด้านการจัดการข้อมูลขนาดใหญ่หรือบิ๊กดาต้า และบริการรักษาความมั่นคงปลอดภัยทางไซเบอร์ ได้รับความไว้วางใจจากสตช. ให้เชื่อมโยงฐานข้อมูลใบอนุญาตขับขี่กว่า 30 ล้านใบ และฐานข้อมูลยานพาหนะที่จดทะเบียนทุกประเภทกว่า 40 ล้านคัน ของกรมการขนส่งทางบก เข้ากับฐานข้อมูลใบสั่งของสตช.
Powered By
โดยดำเนินการพัฒนาแอพพลิเคชัน KHUB DEE (ขับดี) เพื่อช่วยอำนวยความสะดวกให้ประชาชนสามารถตรวจสอบข้อมูลด้านการขับขี่ของตนเอง ทั้งการตรวจสอบใบสั่ง ตรวจสอบคะแนนการขับขี่ และเป็นช่องทางการประชาสัมพันธ์ข้อมูลข่าวสารด้านการจราจรของสตช.
นายสมพงษ์ ให้ข้อมูลเพิ่มเติมว่า แอพพลิเคชัน KHUB DEE จะเป็นช่องทางที่ช่วยอำนวยความสะดวกให้กับประชาชนผู้ขับขี่รถยนต์และรถจักรยานยนต์ให้สามารถตรวจสอบสถานะใบสั่งและคะแนนการขับขี่ได้ทุกที่ทุกเวลา ซึ่งเป็นประโยชน์อย่างมากเนื่องจากสตช. ได้นำระบบตัดคะแนนความประพฤติการขับขี่ยานพาหนะมาใช้ โดยเริ่มดำเนินการตั้งแต่วันที่ 9 ม.ค. 2566 ที่ผ่านมา ซึ่งหากผู้ขับขี่ทำผิดกฎหมายจราจรจะถูกหักแต้มตามประเภทข้อหาและถูกสั่งพักใบขับขี่กรณีถูกหักแต้มจนหมด
ทั้งนี้ แอพพลิเคชัน KHUBDEE จะช่วยให้ผู้ขับขี่สามารถเข้าไปตรวจสอบได้ว่าผู้ขับขี่ได้รับใบสั่งจากการกระทำความผิดและถูกหักคะแนนหรือไม่ ซึ่งจะตรวจสอบได้ทั้งกรณีการออกใบสั่งโดยเจ้าหน้าที่ตำรวจ และกรณีการออกใบสั่งอัตโนมัติจากการกระทำความผิดที่ตรวจจับโดยกล้อง CCTV เช่น การใช้โทรศัพท์ขณะขับรถ ขับรถเร็วกว่ากฎหมายกำหนด หรือฝ่าฝืนสัญญาณไฟจราจร เป็นต้น
สำหรับแอพพลิเคชัน KHUB DEE นับเป็นหนึ่งช่องทางที่จะอำนวยความสะดวกให้ประชาชนสามารถได้รับทราบข้อมูลข่าวสารต่างๆ ที่เกี่ยวกับการจราจร เช่น เบอร์โทรฉุกเฉิน สถิติการเกิดอุบัติเหตุ เพื่อประโยชน์ของผู้ขับขี่และสร้างการตระหนักถึงความสำคัญของการปฏิบัติตามกฎจราจร เพื่อลดการสูญเสียชีวิต และทรัพย์สินของประชาชน รวมถึงเป็นจุดรวบรวมข้อมูลที่เกี่ยวกับการขับขี่ของผู้ใช้งานไว้อย่างครบถ้วนในที่เดียว ทั้งข้อมูลใบอนุญาตการขับขี่ คะแนนการขับขี่ ข้อมูลใบสั่งย้อนหลัง ใบสั่งค้างชำระ
รวมถึงระบบการโต้แย้งใบสั่ง ซึ่งจะเป็นประโยชน์กรณีที่ผู้ขับขี่ไม่ได้เป็นผู้กระทำผิดกฎจราจร เช่น กรณีรถถูกสวมทะเบียนแล้วไปทำผิดกฎ เป็นต้น ซึ่งในเร็วๆ นี้ จะเปิดให้สามารถชำระค่าปรับผ่านแอพพลิเคชันได้
“เอ็นที ขอเชิญชวนผู้ขับขี่ทุกท่านดาวน์โหลดแอพพลิเคชัน KHUB DEE (ขับดี) ทั้งระบบ iOS และ Android ได้ตั้งแต่บัดนี้เป็นต้นไป โดยทุกท่านจะได้รับทราบข้อมูลการขับขี่และข่าวสารด้านจราจรที่เป็นประโยชน์ เพื่อความปลอดภัยบนท้องถนนของพวกเราทุกคนครับ”",https://www.khaosod.co.th/economics/news_7456506,https://www.khaosod.co.th/wpapp/uploads/2023/01/%E0%B9%80%E0%B8%AD%E0%B9%87%E0%B8%99%E0%B8%97%E0%B8%B5-300x163.jpg,-
ดัชนีเคลื่อนไหวไซด์เวย์มีแรงซื้อในหุ้นกลุ่มอิเล็กทรอนิกส์-เทขายพลังงาน,เกาะติดกระแสหุ้นและการเงิน,"12 ม.ค. 2566
-
17:42 น.","สรุปภาวะการซื้อขายในตลาดหุ้นไทยวันที่ 12 ม.ค. 2566 วันพฤหัสบดีที่ผ่านมา ดัชนีเคลื่อนไหว sideway +,- ราว 5 จุด มีแรงซื้อในหุ้นกลุ่มอิเล็กทรอนิกส์ ทั้ง DELTA, KCE, HANA ส่วนแรงขายมีมากในหุ้นกลุ่มพลังงาน ประกอบกับนักลงทุนติดตามการรายงานดัชนีราคาผู้บริโภค (CPI) เดือนธ.ค. ของสหรัฐ ส่งผลให้ดัชนี SET Index ปิดตลาดที่ 1,687.45 จุด +1.70 จุด +0.10% มูลค่าการซื้อขาย 72,753.01 ล้านบาท
หลักทรัพย์ที่มีมูลค่าการซื้อขายสูงสุด 5 อันดับแรก ได้แก่
1. KBANK มูลค่าการซื้อขาย 3,139 ล้านบาท (+1.50, +0.97%)
2. KCE มูลค่าการซื้อขาย 3,022 ล้านบาท (+3.25, +6.60%)
3. ESSO มูลค่าการซื้อขาย 2,904 ล้านบาท (-1.90, -17.12%)
4. DELTA มูลค่าการซื้อขาย 2,903 ล้านบาท (+22.00, +2.59%)
5. AOT มูลค่าการซื้อขาย 2,405 ล้านบาท (-0.25, -0.34%)
Powered By
ดัชนีพักฐานติดต่อกันเป็นวันที่ 3 โดยยังสร้างฐานเหนือเส้น EMA 5 วันได้ทำให้ยังไม่เสียทรงขาขึ้น และเริ่มเห็นสัญญาณ Sector Rotation ทำให้ดัชนีปรับตัวขึ้นได้จำกัด สอดคล้องกับค่าสัญญาณ MACD และ RSI ที่เริ่มชะลอตัวเป็นสัญญาณของการพักฐาน
คำแนะนำ หากปิดต่ำกว่า 1,680 จุดให้ลดสถานะ
บริษัทหลักทรัพย์ โกลเบล็ก จำกัด",https://www.khaosod.co.th/economics/stock-monitor/news_7456489,https://www.khaosod.co.th/wpapp/uploads/2023/01/%E0%B8%95%E0%B8%A5%E0%B8%B2%E0%B8%94%E0%B8%AB%E0%B8%B8%E0%B9%89%E0%B8%993-25-300x152.jpg,-
‘ซัมซุง’ ชู 3 กลยุทธ์สู่เป้าเบอร์ 1 ทุกผลิตภัณฑ์เครื่องใช้ไฟฟ้าในบ้านใน 3 ปี,เศรษฐกิจ,"12 ม.ค. 2566
-
17:33 น.","น.ส.เจนนิเฟอร์ ซอง ประธานบริษัท ไทยซัมซุง อิเลคโทรนิคส์ จำกัด เปิดเผยว่า ปี 2566 ซัมซุงตั้งเป้าหมายการเติบโตของยอดขายในกลุ่มเครื่องใช้ไฟฟ้าเป็นตัวเลข 2 หลัก หรือ 10% ขึ้นไป โดยขยายตัวต่อเนื่องจากปี 2565 ที่เติบโต 5-6% สำหรับแผนการดำเนินงานยังคงเดินหน้าทำตลาดผลิตภัณฑ์เครื่องใช้ไฟฟ้าโดยมุ่งเน้นใน 3 ด้าน คือ ด้านสิ่งแวดล้อมเพื่อการใช้ชีวิตที่ง่ายขึ้น ด้านดีไซน์นวัตกรรมทันสมัยและการเชื่อมต่ออัจริยะ ผ่าน SmartThing แพลตฟอร์มสมาร์ตโฮม สามารถสั่งการเปิด-ปิดเครื่องใช้ไฟฟ้าภายในบ้านทำให้ช่วยลดค่าไฟโดยเฉลี่ยได้ 40%
และสุดท้ายคือ เน้นผลิตภัณฑ์ในกลุ่ม Bespoke ซึ่งลูกค้าสามารถปรับแต่งดีไซน์ได้เองตามความชอบที่สะท้อนสไตล์ของแต่ละคนเพื่อบ่งบอกตัวตน และสร้างความแตกต่างจากแบรนด์คู่แข่ง เนื่องจาก ซัมซุงถือเป็นแบรนด์แรกและแบรนด์เดียวที่ทำในขณะนี้ โดยเริ่มตั้งแต่ปีที่ผ่านมาในกลุ่มพรีเมียม และในปีนี้จะทำให้ครอบคลุมกลุ่มเป้าหมายที่กว้างขึ้น เนื่องจากมองว่าเครื่องใช้ไฟฟ้าในปัจจุบันเป็นหนึ่งในของตกแต่งบ้านได้
Powered By
พร้อมกันนี้ ยังตั้งเป้าหมายภายใน 3 ปี จะเป็นผู้นำตลาดเครื่องใช้ไฟฟ้าในไทยในทุกกลุ่มผลิตภัณฑ์ เนื่องจากมีข้อได้เปรียบด้านการมีโรงงานผลิตในไทย ซึ่งปัจจุบันเครื่องใช้ไฟฟ้าที่มียอดขายสูงสุด 3 อันดับแรกของซัมซุง คือ กลุ่มตู้เย็น ปัจจุบันเป็นผู้นำตลาด ในขณะที่เครื่องซักผ้ามียอดขายอันดับ 2 ของตลาดรวม ส่วนเครื่องปรับอากาศยังอยู่ใน 5 อันดับแรก
โดยในปีนี้เตรียมเปิดตัวผลิตภัณฑ์ใหม่กว่า 100 รุ่น โดยเฉพาะจะมีกลุ่ม Bespoke Home ซึ่งจะขยายสู่กลุ่มผลิตภัณฑ์อื่นๆ นอกเหนือจากตู้เย็น ไมโครเวฟ และ เครื่องดูดฝุ่น รวมถึงจะรุกตลาดลูกค้าโครงการมากขึ้น โดยมีกลุ่มเครื่องปรับอากาศเป็นตัวปูทาง ซึ่งปีนี้ 90% ของเครื่องปรับอากาศซัมซุง ที่จะมีการเปิดตัวผลิตภัณฑ์ใหม่ จะมีเทคโนโลยี WindFree เข้ามาทำตลาดในวงกว้างมากขึ้นเพื่อให้ลูกค้าเอื้อมถึง จากเดิมจะอยู่เฉพาะในกลุ่มพรีเมียม",https://www.khaosod.co.th/economics/news_7456335,https://www.khaosod.co.th/wpapp/uploads/2023/01/%E0%B8%8B%E0%B8%B1%E0%B8%A1%E0%B8%8B%E0%B8%B8%E0%B8%87-300x175.jpg,-
รีบเข้าปั๊มไปเติมด่วน! พรุ่งนี้น้ำมันขึ้น เบนซิน 30 สตางค์ ดีเซลยังไม่ปรับ,ข่าวด่วน,"12 ม.ค. 2566
-
17:14 น.","รีบเข้าปั๊มไปเติมด่วน! พรุ่งนี้น้ำมันขึ้น เบนซิน 30 สตางค์ ต่อลิตร ตั้งแต่ 05.00 น. เป็นต้นไป ส่วนดีเซลยังไม่ปรับ
วันที่ 12 ม.ค. 2566 รายงานข่าวแจ้งว่า สถานีบริการน้ำมันพีทีที สเตชั่น และบางจาก ประกาศปรับราคาขายปลีกน้ำมันกลุ่มเบนซินและแก๊สโซฮอล์ทุกชนิดขึ้น 30 สตางค์/ลิตร ส่งผลให้ราคาน้ำมันเบนซินอยู่ที่ 42.16 บาท/ลิตร แก๊สโซฮอล์ 95 อยู่ที่ 34.75 บาท/ลิตร E20 อยู่ที่ 32.84 บาท/ลิตร แก๊สโซฮอล์ 91 อยู่ที่ 34.48 บาท/ลิตร E85 อยู่ที่ 33.29 บาท/ลิตร และพรีเมี่ยม แก๊สโซฮอล์ 95 อยู่ที่ 40.24 บาท/ลิตร มีผล 13 ม.ค.2566 เวลา 05.00 น. เป็นต้นไป
Powered By
ขณะที่ กลุ่มดีเซลคงเดิม โดยดีเซล B7 อยู่ที่ 34.94 บาท/ลิตร ดีเซล B10 อยู่ที่ 34.94 บาท/ลิตร ดีเซล B20 อยู่ที่ 34.94 บาท/ลิตร และพรีเมี่ยมดีเซล B7 อยู่ที่ 43.66 บาท/ลิตร โดยราคาขายปลีกข้างต้นยังไม่รวมภาษีบำรุงกรุงเทพมหานคร",https://www.khaosod.co.th/economics/news_7456451,https://www.khaosod.co.th/wpapp/uploads/2023/01/%E0%B8%9B%E0%B8%81%E0%B8%82%E0%B9%88%E0%B8%B2%E0%B8%A74%E0%B8%84%E0%B8%B3-%E0%B8%AA%E0%B8%B5%E0%B8%82%E0%B8%B2%E0%B8%A7-Edit%E0%B9%83%E0%B8%AB%E0%B8%A1-%E0%B8%99%E0%B9%89%E0%B8%B3%E0%B8%A1%E0%B8%B1%E0%B8%99-300x169.jpg,-
'ศักดิ์สยาม' เร่งลงทุนเมกะโปรเจ็กต์คมนาคม 1.2 แสนล้าน ดันจีดีพีไทยฟื้น 2.35%,เศรษฐกิจ,"12 ม.ค. 2566
-
16:59 น.","‘ศักดิ์สยาม’ เร่งลงทุนเมกะโปรเจคคมนาคม มูลค่ารวมกว่า 1.2 แสนล้าน ดันจีดีพีไทยฟื้นตัว 2.35% ครอบคลุมระบบราง ขนส่งทางถนน อากาศ และน้ำ
วันที่ 12 ม.ค. 2566 ที่โรงแรมแชงกรีล่า นายศักดิ์สยาม ชิดชอบ รมว.คมนาคม เปิดเผยในการปาฐกถาพิเศษ เรื่อง Thailand Seamless: Moving Forward & Go Green ประเทศไทย ก้าวไปข้างหน้าอย่างไร้รอยต่อ มุ่งสู่โลกสีเขียว หัวข้อ “มิติใหม่คมนาคม ก้าวไปข้างหน้าอย่างไร้รอยต่อ” ว่า ในปี 2566 กระทรวงฯ มีแผนผลักดันการลงทุนรวม 124,839 ล้านบาท โดยแบ่งเป็นเงินงบประมาณ 35,395 ล้านบาท และนอกงบประมาณ 89,443 ล้านบาท ในวงเงินส่วนนี้มีการจัดสรรเพื่อพัฒนาโครงข่ายคมนาคมทางรางสูงสุดด้วยมูลค่ารวม 883,147 ล้านบาท หรือคิดเป็น 66.6%
Powered By
นายศักดิ์สยาม กล่าวอีกว่า รองลงมา คือ ขนส่งทางถนน มูลค่ารวม 30,960 ล้านบาท คิดเป็น 24.8% ระบบขนส่งทางอากาศมูลค่า 6,331 ล้านบาท คิดเป็น 5.8% และระบบขนส่งทางน้ำ มูลค่า 2,936 ล้านบาท คิดเป็น 2.4% และขนส่งทางบก มูลค่า 597 ล้านบาท หรือคิดเป็น 0.4% ของวงเงินลงทุนทั้งหมด
นายศักด์สยาม กล่าวต่อว่า ในส่วนการลงทุนของกระทรวงฯ ในปี 2566 จะก่อให้เกิดการพลิกโฉมประเทศ ประชาชนคนไทยและโลกจะได้เห็นการเปลี่ยนแปลงไม่ว่าจะเป็นผลจากการจ้างงานที่เพิ่มขึ้น 154,000 ตำแหน่ง วงเงินสะพัดในอุตสาหกรรมก่อสร้างและอุปกรณ์ที่เกี่ยวเนื่องอีกราว 1.24 ล้านล้านบาท และสร้างผลประโยชน์ทางเศรษฐกิจสูงถึง 2.35% ของผลิตภัณฑ์มวลรวมประเทศ (จีดีพี) หรือประมาณ 4 แสนล้านบาทต่อปี
นายศักดิ์สยาม กล่าวอีกว่า นอกจากนี้ มีแผนที่จะเพิ่มขีดความสามารถท่าอากาศยานหลัก จาก 80 เป็น 120 ล้านคนต่อปี เพิ่มขีดความสามารถท่าเรือแหลมฉบัง จาก 11 เป็น 18 ล้านตู้ต่อปี การเพิ่มความเร็วในการเดินทางจากกรุงเทพไปเมืองหลักจาก 80 เป็น 120 กิโลเมตรต่อชั่วโมง การเพิ่มความเร็วในการเดินรถไฟขบวนผู้โดยสาร จาก 60 เป็น 100 กิโลเมตรต่อชั่วโมง การเพิ่มความเร็วในการเดินรถไฟขบวนสินค้า จาก 40 เป็น 60 กิโลเมตรต่อชั่วโมง
นายศักดิ์สยาม กล่าวอีกว่า ทั้งยังเพิ่มโครงข่ายรถไฟฟ้าในกรุงเทพฯ และปริมณฑล ให้ครบ 14 สายทาง 554 กิโลเมตร เพิ่มโครงข่ายรถไฟทางคู่ และแก้ปัญหาจุดตัดทางรถไฟ เป็น 1,111 กม. เพิ่มการเชื่อมต่อภูมิภาคด้วยโครงการ รถไฟ ไทย-ลาว-จีน และรถไฟเชื่อม 3 สนามบิน และเพิ่มโอกาสสร้างอนาคตประเทศ ด้วยโครงการเอ็มอาร์ แมป (MR-MAP) และแลนด์บริจด์ (Land bridge) หรือโครงการสะพานเศรษฐกิจเชื่อมฝั่งทะเลอันดามันและอ่าวไทยที่จะก่อให้เกิดการเดินทางและการขนส่งในภูมิภาคสะดวก เป็นเสมือนประตูการค้าเชื่อมอาเซียนและโลก
นายศักดิ์สยาม กล่าวต่อว่า โครงการโครงสร้างพื้นฐานที่กระทรวงฯ มีแผนผลักดันการลงทุนในปีนี้ อาทิ โครงการเอ็มอาร์แมป เพื่อพัฒนาทางรถไฟและทางพิเศษระหว่างเมือง (มอเตอร์เวย์) รวม 10 เส้นทาง ระยะทางกว่า 7,003 กิโลเมตร ครอบคลุมทั่วประเทศ ซึ่งขณะนี้อยู่ระหว่างศึกษาแนวเส้นทาง เช่นเดียวกับโครงการแลนด์บริดจ์ ชุมพร-ระนอง ที่ภายในโครงการจะพัฒนาท่าเรือน้ำลึก ทางรถไฟและมอเตอร์เวย์ ปัจจุบันเตรียมนำเสนอคณะรัฐมนตรี (ครม.)
นายศักดิ์สยาม กล่าวอีกว่า นอกจากนี้ ยังมีโครงการลงทุนอื่นๆ อาทิ มอเตอร์เวย์วงแหวนตะวันตก ช่วงบางขุนเทียน-บางบัวทอง วงเงิน 56,035 ล้านบาท มอเตอร์เวย์สายวงแหวนตะวันตก ช่วงบางบัวทอง-บางปะอิน วงเงิน 23,025 ล้านบาท มอเตอร์เวย์สายนครปฐม-ปากท่อ วงเงิน 43,227 ล้านบาท และส่วนต่อขยายยกระดับอุตราภิมุข (ดอนเมืองโทลเวย์) วงเงิน 31,358 ล้านบาท
นายศักดิ์สยาม กล่าวต่อว่า เช่นเดียวกับโครงการระบบรางที่จะผลักดันส่วนต่อขยายรถไฟชานเมืองสายสีแดง 5 โครงการ วงเงินรวมกว่า 7 หมื่นล้านบาท คาดว่าจะเสนอ ครม.ได้ภายในเดือนกุมภาพันธ์นี้ เพื่อเริ่มต้นกระบวนการเปิดประกวดราคา รวมไปถึงขนส่งทางน้ำที่กระทรวงฯ อยู่ระหว่างผลักดันการจัดตั้งสายการเดินเรือแห่งชาติ การพัฒนาท่าเรือสำราญทั้งฝั่งอ่าวไทยและอันดามัน ส่วนระบบขนส่งทางอากาศที่อยู่ระหว่างพัฒนาขีดความสามารถท่าอากาศยานสุวรรณภูมิและท่าอากาศยานดอนเมือง ระยะที่ 3",https://www.khaosod.co.th/economics/news_7456275,https://www.khaosod.co.th/wpapp/uploads/2023/01/%E0%B8%9B%E0%B8%81%E0%B8%82%E0%B9%88%E0%B8%B2%E0%B8%A74%E0%B8%84%E0%B8%B3-%E0%B8%AA%E0%B8%B5%E0%B8%82%E0%B8%B2%E0%B8%A7-Edit-%E0%B8%A8%E0%B8%B1%E0%B8%81%E0%B8%94%E0%B8%B4%E0%B9%8C%E0%B8%AA%E0%B8%A2%E0%B8%B2%E0%B8%A1-300x169.jpg,-
ขนส่ง ยันยังไม่มีผลบังคับใช้ แท็กซี่มิเตอร์ราคาใหม่ รอประกาศราชกิจจาฯ-จูนมิเตอร์,เศรษฐกิจ,"12 ม.ค. 2566
-
16:48 น.","ขนส่ง ยันยังไม่มีผลบังคับใช้ แท็กซี่มิเตอร์ราคาใหม่ รอประกาศราชกิจจาฯ-จูนมิเตอร์ คาดใช้เวลา 1-2 เดือน ยันปรับค่าโดยสาร ต้องเข้มงวดเรื่องบริการ
วันที่ 12 ม.ค.66 นายจิรุตม์ วิศาลจิตร อธิบดีกรมการขนส่งทางบก (ขบ.) เปิดเผยถึงกรณีที่มีกระแสข่าวว่า 16 ม.ค.นี้ เตรียมปรับขึ้นอัตราค่าโดยสารแท็กซี่มิเตอร์ ว่า ขณะนี้ยังไม่มีการปรับขึ้นอัตราค่าโดยสารแท็กซี่ เนื่องจากต้องรอประกาศลงในราชกิจจานุเบกษาให้มีผลบังคับใช้อย่างเป็นทางการก่อน ขณะเดียวกัน ขบ. เตรียมพื้นที่สถานีกลางกรุงเทพอภิวัฒน์ รองรับการนำแท็กซี่มาปรับจูนมิเตอร์ค่าโดยสารใหม่ ซึ่งมีบริษัทที่จะดำเนินการปรับจูนแล้ว 20 บริษัทฯ
Powered By
นายจิรุตม์ กล่าวอีกว่า หลังจากประกาศลงราชกิจกิจจาให้ผลบังคับใช้แล้ว แท็กซี่ประเภทรถขนาดใหญ่ที่มีเครื่องยนต์ขนาด 2,000 ซีซีขึ้นไป และรถขนาดเล็ก เครื่องยนต์ขนาด 1,600-1,800 ซีซี ที่ให้บริการในพื้นที่กรุงเทพฯ ประมาณ 70,000 คัน จากที่มีในระบบประมาณ 80,000 คัน ต้องนำรถมาปรับจูนค่าโดยสารใหม่
นายจิรุตม์ กล่าวอีกว่า จากนั้น ขบ. จะทำการรับรองการปรับจูนค่าโดยสารใหม่ให้สมบูรณ์ตามขั้นตอน ก่อนจะนำรถแท็กซี่ไปให้บริการผู้โดยสารด้วยการใช้ค่าโดยสารใหม่ต่อไป ซึ่งเบื้องต้นสถานีกลางกรุงเทพอภิวัฒน์ สามารถรองรับจำนวนแท็กซี่ที่จะมาปรับจูนค่าโดยสารใหม่ได้ประมาณ 4,000 คันต่อวัน และคาดว่าดำเนินการให้แล้วเสร็จประมาณ 1-2 เดือน
นายจิรุตม์ กล่าวว่า อย่างไรก็ตาม เมื่อแท็กซี่ได้มีการปรับขึ้นค่าโดยสารใหม่แล้ว ขบ. ได้แจ้งทางผู้ขับรถแท็กซี่แล้วว่า ต้องเข้มงวดในเรื่องบริการ ทั้งความสะอาด ปลอดภัย มารยาทของคนขับรถซึ่งต้องปฏิบัติตามกฎจราจรกำหนด ไม่เอาเปรียบผู้โดยสาร หากพบว่า แท็กซี่กระทำผิดจะดำเนินการกฎหมายที่กำหนดในเรื่องบทลงโทษต่อไป อาทิ การตัดแต้มใบขับรถสาธารณะ (ใบขับขี่) เป็นต้น
ผู้สื่อข่าวรายงานว่า สำหรับการปรับขึ้นค่าโดยสารแท็กซี่ครั้งนี้ ต่างจากค่าโดยสารแท็กซี่ในปัจจุบันหลักๆ คือ ระยะทาง 1 กิโลเมตร (กม.) แรก รถใหญ่ ปัจจุบัน 35 บาท ปรับเป็น 40 บาท, ระยะทางเกินกว่า 1-10 กม. ปัจจุบัน รถเล็ก-รถใหญ่ กม.ละ 5.5 บาท ปรับเป็น กม.ละ 6.5 บาท, ระยะทางเกินกว่า 10-20 กม. ปัจจุบัน รถเล็ก-รถใหญ่ กม.ละ 6.5 บาท ปรับเป็น กม.ละ 7 บาท
ระยะทางเกินกว่า 20-40 กม. ปัจจุบันรถเล็ก-รถใหญ่ กม.ละ 7.5 บาท ปรับเป็น กม.ละ 8 บาท และ ระยะทางเกินกว่า 40-60 กม. ปัจจุบัน รถเล็ก-รถใหญ่ กม.ละ 8 บาท ปรับเป็น กม.ละ 8.5 บาท ส่วนค่ารถติด ปัจจุบันรถเล็ก-รถใหญ่ คิดนาทีละ 2 บาท ปรับเป็นนาทีละ 3 บาท",https://www.khaosod.co.th/economics/news_7456328,https://www.khaosod.co.th/wpapp/uploads/2023/01/%E0%B9%81%E0%B8%97%E0%B9%87%E0%B8%81%E0%B8%8B%E0%B8%B5%E0%B9%88-300x169.jpg,-
ปิดตำนานเอสโซ่! บางจากเทคโอเวอร์ 5.55 หมื่นล้านบาท มีสถานีบริการอันดับ 3,เศรษฐกิจ,"12 ม.ค. 2566
-
16:25 น.","ปิดตำนานเอสโซ่! บางจากเทคโอเวอร์ 5.55 หมื่นล้านบาท มีสถานีบริการอันดับ 3 ยอดขายน้ำมันอันดับ 2 ของประเทศ ยืนยันไม่ผูกขาด
วันที่ 12 ม.ค.66 นายชัยวัฒน์ โควาวิสารัช ประธานเจ้าหน้าที่บริหารกลุ่มบริษัทบางจาก และกรรมการผู้จัดการ บริษัท บางจาก คอร์ปอเรชั่น จำกัด (มหาชน) เปิดเผยว่าที่ประชุมคณะกรรมการของบริษัท ครั้งที่ 1/2566 มีมติเอกฉันท์อนุมัติการเข้าทำธุรกรรมการเข้าซื้อหุ้นสามัญของบริษัท เอสโซ่ (ประเทศไทย) จำกัด (มหาชน) จาก ExxonMobil Asia Holdings Pte. Ltd. (“ExxonMobil”) ในสัดส่วน 65.99% ของจำนวนหุ้นทั้งหมดของ เอสโซ่จาก ExxonMobil มีมูลค่ากิจการ 55,500 ล้านบาท และให้เสนอที่ประชุมสามัญผู้ถือหุ้นพิจารณาอนุมัติ
Powered By
นอกจากนี้ การปรับราคาซื้อขายหุ้นเป็นไปตามที่ระบุในสัญญา หากอ้างอิงตามงบการเงินสอบทานในไตรมาส 3/2565 ของเอสโซ่ จะได้ราคาเบื้องต้นประมาณ 8.84 บาทต่อหุ้น ซึ่งราคาสุดท้ายจะมีการปรับตามเงื่อนไขที่ตกลงไว้ คาดว่าจะสามารถดำเนินการซื้อขายและชำระเงินค่าหุ้นแก่ผู้ขายได้ภายในครึ่งหลังของปี 2566
การลงทุนครั้งนี้มีสินทรัพย์ที่เกี่ยวข้อง คือ โรงกลั่นน้ำมันกำลังการกลั่น 174,000 บาร์เรลต่อวัน เครือข่ายคลังน้ำมัน และสถานีบริการน้ำมันทั่วประเทศกว่า 700 แห่ง ก่อให้เกิดการประหยัดเชิงขนาดและช่วยเพิ่มประสิทธิภาพต้นทุนของบริษัท ทำให้บางจากมีกำลังการกลั่นน้ำมันรวม 294,000 บาร์เรลต่อวัน และเครือข่ายสถานีบริการกว่า 2,100 แห่ง
“เมื่อบางจากรวมกับเอสโซ่แล้วจะมีสถานีบริการน้ำมัน 30% ถือเป็นอันดับ 3 ของประเทศ มียอดขายน้ำมันรวมเป็นอันดับ 2 โดยยืนยันไม่ได้เป็นการผูกขาดใดๆ ทั้งสิ้น และสามารถดำเนินธุรกิจโรงกลั่นได้ครบวงจรมากขึ้น จัดหาน้ำมันดิบได้หลากหลายขึ้น รวมถึงความสามารถในการมีท่อส่งน้ำมันทั้ง 2 ท่อ คือไปบางประอิน และสระบุรี ถือว่าใหญ่สุดในประเทศ”
สำหรับแหล่งเงินทุน บางจากจะใช้เงินทุนจากทั้งสินเชื่อสถาบันการเงิน กระแสเงินสดภายในบริษัทและเตรียมทำคำเสนอซื้อหุ้นที่เหลือทั้งหมดภายหลังจากการเข้าซื้อหุ้นจาก ExxonMobil เสร็จสิ้น โดย ExxonMobil จะยังคงดำเนินธุรกิจนำเข้าผลิตภัณฑ์หล่อลื่นและเคมีภัณฑ์ในประเทศไทยต่อไป
ทั้งนี้ แม้เทรนด์ยานยนต์ไฟฟ้า (อีวี) กำลังมาแรง แต่บางจากยังคงซื้อโรงกลั่น เพราะเห็นว่าขณะนี้ยอดขายรถปีละ 8-9 แสนคัน ซึ่ง 99.9% ยังมีเป็นความต้องการใช้รถน้ำมัน รถอีวีอยู่ที่ 3 หมื่นคัน ยังไม่นับประชากรที่ใช้รถกว่า 10 ล้านคัน และมอเตอร์ไซด์อีก 10 ล้านคัน
อย่างไรก็ตาม เบื้องต้นบางจากได้แจ้งต่อตลาดหลักทรัพย์แห่งประเทศไทย(ตลท.) พร้อมลงนามในสัญญาซื้อขายหุ้นกับ ExxonMobil เรียบร้อยตามเงื่อนไขบังคับก่อน และเตรียมพร้อมทำคำเสนอซื้อหุ้นที่เหลือทั้งหมด (tender offer) ของเอสโซ่ หลังจากการทำธุรกรรมกับ ExxonMobil เสร็จสิ้น",https://www.khaosod.co.th/economics/news_7456300,https://www.khaosod.co.th/wpapp/uploads/2023/01/%E0%B9%80%E0%B8%AD%E0%B8%AA%E0%B9%82%E0%B8%8B%E0%B9%88-1-300x169.jpg,-
แบงก์ชาติลุยเปิดธนาคารไร้สาขาประเดิม 3 ราย ให้ยื่นจัดตั้งปีนี้,เศรษฐกิจ,"12 ม.ค. 2566
-
16:15 น.","นายธาริฑธิ์ ปั้นเปี่ยมรัษฎ์ ผู้ช่วยผู้ว่าการ สายนโยบายสถาบันการเงิน ธนาคารแห่งประเทศไทย (ธปท.) เปิดเผยว่า ธปท. เตรียมเปิดรับฟังความคิดเห็น (consultation paper) เพื่อเปิดให้มีผู้ให้บริการธนาคารพาณิชย์ไร้สาขา (Virtual Bank) ในช่วง 12 ม.ค.-12 ก.พ. 2566 เพื่อสรุปแนวทางการขอจัดตั้งรอบสุดท้าย และเปิดให้ผู้สนใจยื่นจัดตั้งธนาคารพาณิชย์ไร้สาขา ภายในไตรมาส 1/2566 โดยให้เวลายื่นขอ 6 เดือน จากนั้น ธปท. และกระทรวงการคลังจะพิจารณา และประกาศรายชื่อผู้ได้รับความเห็นชอบให้จัดตั้งภายในไตรมาส 2/2567 จำนวน 3 ราย เพื่อเตรียมความพร้อมและเปิดให้บริการได้ในไตรมาส 2/2568
“ในระยะแรกพิจารณาให้ไม่เกิน 3 รายก่อน ในระยะแรก ในอนาคตมีโอกาสเปิดเพิ่ม ต้องติดตามประเมินผล ไม่ได้อยากให้มีการแข่งขันเกินไป 3 รายกำลังพอดี การมีธนาคารใหม่ ธปท.ต้องเข้าไปกำกับดูแลใกล้ชิด ก็ต้องดูกำลังของเราด้วยว่าจะกำกับดูแลได้มากแค่ไหน ซึ่งพิจารณาแล้วว่า 3 ราย กำลังดี ซึ่งขณะนี้ มีผู้สนใจประมาณ 10 ราย จากหลายประเภทธุรกิจ”
Powered By
สำหรับธนาคารพาณิชย์ไร้สาขา เป็นการให้บริการทางการเงินรูปแบบใหม่ผ่านช่องทางดิจิทัล ด้วยต้นทุนด้านพนักงาน อาคารและสถานที่ที่ลดลง เพื่อตอบโจทย์ความต้องการของลูกค้าได้ตรงจุดและครบวงจรขึ้น รวมถึงช่วยเพิ่มการเข้าถึงบริการทางการเงินในราคาที่เหมาะสม หลุดจากกรอบการดำเนินการของธนาคารพาณิชย์แบบดั้งเดิม ใช้คนมาก กระบวนการเยิ่นเย้อ ระบบดำเนินการเก่า ปรับปรุงยาก ต้องเปลี่ยนกระบวนการคิดใหม่
นายธาริฑธิ์ กล่าวว่า ธปท. ได้กำหนดแนวทางสำหรับการอนุญาตให้จัดตั้งพาณิชย์ไร้สาขา ดังนี้ 1. สามารถประกอบธุรกิจธนาคารพาณิชย์ได้เต็มรูปแบบ เพื่อให้มีความยืดหยุ่นและสามารถปรับเปลี่ยนบริการให้ตอบโจทย์ความต้องการของลูกค้าที่เปลี่ยนไปได้ 2. ผู้ขอจัดตั้ง จะต้องมีคุณสมบัติเหมาะสม เช่น มีทุนจดทะเบียนเริ่มต้นไม่ต่ำกว่า 5 พันล้านบาท จะมารายเดียว ร่วมทุน หรือ ร่วมทุนต่างชาติก็ได้แต่ต้องมีสัดส่วนไม่เกิน 25% มีรูปแบบธุรกิจที่ตอบโจทย์เป้าหมายข้างต้นได้อย่างยั่งยืน มีความเชี่ยวชาญด้านเทคโนโลยีสารสนเทศ การให้บริการดิจิทัล และการใช้ข้อมูลที่หลากหลาย
3. ต้องปฏิบัติตามเกณฑ์การกำกับดูแลเช่นเดียวกันกับธนาคารพาณิชย์ในปัจจุบัน โดย ธปท. จะกำกับพาณิชย์ไร้สาขา เข้มข้นกว่าปกติ และตามระดับความเสี่ยง ให้ความสำคัญกับธรรมาภิบาลและวัฒนธรรมด้านความเสี่ยง (risk culture) รวมถึงความต่อเนื่องในการให้บริการของระบบ IT ประสิทธิภาพในการดูแลลูกค้าผ่านช่องทางดิจิทัล เช่น ระบบสามารถขัดข้องได้ไม่เกิน 8 ชั่วโมงต่อปี และแก้ไขได้ไม่เกิน 2 ชั่วโมง และความเหมาะสมของการใช้บริการจากผู้ให้บริการภายนอก
และ 4. ให้การดำเนินกิจการในช่วงแรกเป็นไปตามเงื่อนไขที่กำหนดและอยู่ภายใต้การกำกับดูแลอย่างใกล้ชิด (phasing) ในช่วง 3-5 ปีแรก เพื่อให้การดำเนินกิจการเป็นไปอย่างมั่นคงและไม่ก่อให้เกิดความเสี่ยงต่อระบบการเงิน แต่ถ้ารายใดสามารถดำเนินกิจการได้ไม่มีปัญหา ก็ขอออกจากระยะ phasing เพื่อดำเนินการเต็มรูปแบบได้ แต่ถ้ารายใดยังมีปัญหาก็จะขยายช่วง phasing ออกไป
อย่างไรก็ดี หากพบว่ามีรายใดที่บริหารกิจการมีปัญหา ไม่สามารถแก้ไขได้ ก็ต้องเลิกกิจการตามแผน EXIT PLAN ที่ได้เสนอให้ ธปท. พิจารณาล่วงหน้า โดยเฉพาะกระบวนการดูแลลูกค้า กระบวนการเลิกกิจการ ก่อนที่ฐานะ หรือ ผลการดำเนินการย่ำแย่ จะได้มีเวลาดูแลลูกค้า ค่อยๆ ย้ายลูกค้าไปให้สถาบันการเงินอื่น เป็นต้น",https://www.khaosod.co.th/economics/news_7456204,https://www.khaosod.co.th/wpapp/uploads/2023/01/%E0%B8%98%E0%B8%B2%E0%B8%A3%E0%B8%B4%E0%B8%91%E0%B8%98%E0%B8%B4%E0%B9%8C-%E0%B8%9B%E0%B8%B1%E0%B9%89%E0%B8%99%E0%B9%80%E0%B8%9B%E0%B8%B5%E0%B9%88%E0%B8%A2%E0%B8%A1%E0%B8%A3%E0%B8%B1%E0%B8%A9%E0%B8%8E%E0%B9%8C-300x168.jpg,-
ความเชื่อมั่นผู้บริโภคธ.ค.สูงสุดรอบ 25 เดือน หลังทัวร์จีนเข้าไทยเร็วกว่าคาด ดันจีดีพีพ้นปากเหว,เศรษฐกิจ,"12 ม.ค. 2566
-
16:00 น.","นายธนวรรธน์ พลวิชัย อธิการบดีมหาวิทยาลัยหอการค้าไทย และประธานที่ปรึกษาศูนย์พยากรณ์เศรษฐกิจและธุรกิจ มหาวิทยาลัยหอการค้าไทย เปิดเผยว่า ดัชนีความเชื่อมั่นของผู้บริโภค เดือน ธ.ค. อยู่ที่ 49.7 ปรับตัวดีขึ้นจากเดือนพ.ย. 2565 ที่ระดับ 47.9 ต่อเนื่องเป็นเดือนที่ 7 และสูงสุดในรอบ 25 เดือนนับจาก ธ.ค. 2564
ส่วนดัชนีความเชื่อมั่นผู้บริโภคในปัจจุบันปรับตัวดีขึ้น จากระดับ 32.6 เป็น 34.6 ต่อเนื่องเป็นเดือนที่ 8 และสูงสุดในรอบ 21 เดือน นับจากเดือนเม.ย. 2564 ขณะที่ดัชนีความเชื่อมั่นในอนาคต ดีต่อเนื่องเป็นเดือนที่ 7 และสูงสุดในรอบ 21 เดือนนับจากเดือนเม.ย. 2564 โดยปรับจากระดับ 55.2 มาอยู่ที่ระดับ 56.9
Powered By
นายธนวรรธน์ กล่าวว่า ดัชนีความเชื่อมั่นเกี่ยวกับเศรษฐกิจโดยรวม ดัชนีความเชื่อมั่นเกี่ยวกับโอกาสหางานทำโดยรวม และดัชนีความเชื่อมั่นเกี่ยวกับรายได้ในอนาคตว่าอยู่ที่ระดับ 43.9 47.0 และ 58.1 ตามลำดับ ปรับตัวดีขึ้นทุกรายการ แสดงว่าผู้บริโภคเชื่อมั่นว่าเศรษฐกิจไทยกำลังฟื้นตัว
ดัชนีความเชื่อมั่นทุกรายการดีขึ้นต่อเนื่อง เพราะผู้บริโภคเชื่อมั่นว่าเศรษฐกิจไทยกลับมาฟื้นตัวแล้ว จากการท่องเที่ยวทั้งในและต่างประเทศของไทยที่ฟื้นตัวได้อย่างโดดเด่น เนื่องจากจีนเปิดประเทศเร็วกว่าที่คาด ไว้ว่าจะเปิดช่วงกลางปีนี้
ทำให้ประชาชนมั่นใจว่าจะมีรายได้เพิ่มขึ้น จึงเริ่มจับจ่ายใช้สอยมากขึ้น ตั้งแต่ไตรมาสแรกปีนี้ โดยเริ่มซื้อค้าคงทนทั้งบ้าน และรถยนต์มากขึ้น เห็นได้จาก ดัชนีความเหมาะสมการซื้อรถยนต์คันใหม่เดือนธ.ค. ที่ปรับเพิ่มขึ้นจากเดือนก่อนหน้าถึง 5.3 จุด จาก 52.5 เป็น 57.8 ขณะที่ ดัชนีความเหมาะสมการซื้อบ้านหลังใหม่ ปรับเพิ่มขึ้น 4.7 จุด จาก 34.1 เป็น 38.8
“ความเชื่อมั่นดีขึ้นทุกรายการ แต่ยังต่ำกว่า 100 ซึ่งเป็นค่าปกติ ดังนั้นคนยังใช้จ่ายแบบระมัดระวังแม้ว่าจะใช้จ่ายมากขึ้น คาดว่าช่วงครึ่งปีหลังดัชนีหลายรายการจะมีค่าเท่ากับปกติที่ 100 เนื่องจากนักท่องเที่ยวจีนเข้ามาไทยเร็วเกินคาด ทั้งปีอาจจะสูงถึง 7-8 ล้านคน ดันให้ยอดนักท่องเที่ยวต่างชาติรวมทั้งปีนี้เพิ่มขึ้นเป็น 26-27 ล้านคน และยังมีแรงส่งจากการเลือกตั้งที่คาดว่าจะมีเงินสะพัดในระบบอีก 4-5 หมื่นล้านบาท กระตุกเศรษฐกิจให้โตเพิ่มขึ้นได้อีก 0.3% จะทำให้เศรษฐกิจไทยปีนี้เติบโตได้ 3.5-4% แต่จะค่อนข้างมาทาง 4% มากกว่า ทำให้เศรษฐกิจไทย หลุดพ้นจากปากเหวได้”
อย่างไรก็ตาม ผู้บริโภคยังคงมีความกังวลเกี่ยวกับค่าครองชีพที่ปรับตัวสูงขึ้นรวมถึงความกังวลอย่างมากเกี่ยวกับสถานการณ์สงครามระหว่างรัสเซียและยูเครน รวมการปรับขึ้นอัตราดอกเบี้ย เพื่อแก้ไขปัญหาเงินเฟ้อของประเทศต่างๆ ทั่วโลก ที่อาจเป็นปัจจัยที่เพิ่มแรงกดดันของการฟื้นตัว",https://www.khaosod.co.th/economics/news_7455426,https://www.khaosod.co.th/wpapp/uploads/2023/01/%E0%B8%A1.%E0%B8%AB%E0%B8%AD%E0%B8%81%E0%B8%B2%E0%B8%A3%E0%B8%84%E0%B9%89%E0%B8%B2-300x169.jpg,-
รองโฆษกฯ โว รัฐบาล 'บิ๊กตู่' ให้ความสำคัญ MSMEs มากที่สุดเท่าที่เคยมีมา,เศรษฐกิจ,"12 ม.ค. 2566
-
11:21 น.","รองโฆษกฯ โว รัฐบาลพล.อ.ประยุทธ์ ให้ความสำคัญ MSMEs มากที่สุดเท่าที่เคยมีมา หวังเข้าสู่ห่วงโซ่ธุรกิจขนาดใหญ่ เป็นกลไกนำพาประเทศก้าวหน้า
เมื่อวันที่ 12 ม.ค.66 น.ส.ทิพานัน ศิริชนะ รองโฆษกประจำสำนักนายกรัฐมนตรี กล่าวว่า ในปี 2565 รัฐบาล พล.อ.ประยุทธ์ จันทร์โอชา นายกรัฐมนตรี และรมว.กลาโหม ประสบความสำเร็จในการส่งเสริมวิสาหกิจขนาดย่อมและขนาดกลาง (Micro, Small and Medium-sized Enterprises: MSME) เป็นความสำเร็จที่จำนวนวิสาหกิจขนาดย่อมและขนาดกลาง มี 3.21 ล้านราย คิดเป็นร้อยละ 99.55 ของจำนวนวิสาหกิจทั้งหมดของไทย
Powered By
เพิ่มขึ้นร้อยละ 0.67 เมื่อพิจารณาขนาดวิสาหกิจ แบ่งเป็น รายย่อย (Micro-sized Enterprises) 2,742,416 รายคิดเป็นร้อยละ 85.74, ขนาดย่อม (Small-sized Enterprises) จำนวน 412,962 รายคิดเป็นร้อยละ 12.91, และขนาดกลาง (Medium-sized Enterprises) จำนวน 43,106 รายคิดเป็นร้อยละ 1.35 โดยในปี 2564 มูลค่า GDP ของวิสาหกิจขนาดย่อมและขนาดกลางมีจำนวน 5.60 ล้านล้านบาท และคาดขยายตัวเพิ่มขึ้นร้อยละ 4.9 คิดเป็นมูลค่า GDP ของวิสาหกิจขนาดย่อมและขนาดกลางปี 2565 จำนวน 6.02 ล้านล้านบาท
น.ส.ทิพานัน กล่าวต่อว่า นอกจากมูลค่า GDP ที่เพิ่มขึ้นแล้ว ในปี 2565 กลุ่ม MSMEs วิสาหกิจขนาดย่อมและขนาดกลางยังมีจำนวนการจ้างงานสูงถึง 12.60 ล้านคน คิดเป็นร้อยละ 71.75 ของการจ้างงานทั้งประเทศ
รัฐบาลจึงเดินหน้าส่งเสริม MSMEs อย่างเต็มที่เพราะเป็นเครื่องจักรสำคัญในด้านเศรษฐกิจของประเทศ จึงมีมาตรการช่วยเหลือต่างๆ เช่น จัดทำฐานข้อมูล Big Data การสนับสนุนแหล่งทุนในรูปแบบต่างๆ การสนับสนุนเชื่อมโยงระหว่างผู้ซื้อรายใหญ่กับผู้ขายรายย่อย และที่สำคัญคือ ความสำเร็จในการเป็นเจ้าภาพจัดงานประชุมเอเปค 2022
รองโฆษกประจำสำนักนายกฯ กล่าวว่า รัฐบาลประสานความร่วมมือและผลักดันให้ MSMEs วิสาหกิจขนาดย่อมและขนาดกลางเป็นประเด็นพัฒนาร่วมกัน กับเอเปคที่มี 21 เขตเศรษฐกิจเข้าร่วม โดยประชากรรวม 1 ใน 3 ของโลก มีผลิตภัณฑ์มวลรวม (GDP) รวมกันและมูลค่าการค้ารวมกันเกินครึ่งของโลก
เป็นตลาดสินค้าขนาดใหญ่ของโลกยอมรับใน “เป้าหมายกรุงเทพฯ ว่าด้วยเศรษฐกิจชีวภาพ เศรษฐกิจหมุนเวียน และเศรษฐกิจสีเขียว” (Bangkok Goals on BCG Economy) และมุ่งมั่นสนับสนุนสินค้าและการค้าการลงทุนของ MSMEs ในตลาดต่างประเทศ ดังนั้นทิศทางของรายได้ และการพัฒนาวิสาหกิจขนาดย่อมและขนาดกลางของไทยจึงมีแนวโน้มเพิ่มสูงมากขึ้น มีอนาคตที่ดีในตลาดการส่งออกต่างประเทศ
น.ส.ทิพานัน กล่าวด้วยว่า ที่ผ่านมารัฐบาลสนับสนุนส่งเสริมทั้งทางด้านการเข้าถึงแหล่งเงินทุน การพัฒนาและวิจัยผลิตภัณฑ์ การหาช่องทางจัดจำหน่ายทั้งในและต่างประเทศ อำนวยความสะดวกให้ผู้ประกอบการโดยพัฒนาระบบ SME One ID ที่เป็นการนำเทคโนโลยีดิจิทัลมาใช้ในการบริหารงานและให้บริการประชาชน
ไม่มีรัฐบาลใดให้ความสำคัญกับ MSMEs แบบรัฐบาลนี้ นายกฯตั้งใจทำอย่างมุ่งมั่นเพื่ออนาคต ให้ MSMEs ไทยเติบโตและสามารถเข้าไปสู่ห่วงโซ่ของธุรกิจขนาดใหญ่ สามารถเป็นกลไกที่สำคัญที่จะนำพาประเทศก้าวเดินไปข้างหน้า",https://www.khaosod.co.th/economics/news_7455378,https://www.khaosod.co.th/wpapp/uploads/2023/01/%E0%B8%97%E0%B8%B4%E0%B8%9E%E0%B8%B2%E0%B8%99%E0%B8%B1%E0%B8%99%E0%B8%97%E0%B9%8C-300x169.jpg,-
“ลิซ่า มารี เพรสลีย์” ลูกสาว “เอลวิส” สิ้นใจวัย 54 สุดช็อกเพิ่งมางานลูกโลกทองคำ,รอบโลก,"13 ม.ค. 2566
-
10:10 น.","“ลิซ่า มารี เพรสลีย์” ลูกสาว “เอลวิส” สิ้นใจวัย 54 สุดช็อกเพิ่งมางานลูกโลกทองคำ
“ลิซ่า มารี เพรสลีย์” – บีบีซี รายงานวันที่ 13 ม.ค. ถึงข่าวความสูญเสียในแวดวงบันเทิงฝั่งฮอลลีวูด หลังจากน.ส.ลิซ่า มารี เพรสลีย์ ลูกสาวและลูกเพียงคนเดียวของเอลวิส เพรสลีย์ ราชาเพลงร็อกแอนด์โรลผู้ล่วงลับ เสียชีวิตในวัย 54 ปี
Powered By
นางพริสซิลลา เพรสลีย์ แม่ของลิซ่า มารี เปิดเผยผ่านแถลงการณ์ว่า ลิซ่า มารี ถูกพบนอนหมดสติที่บ้านพักในเมืองคาลาบาซัส รัฐแคลิฟอร์เนีย และเร่งนำตัวส่งโรงพยาบาลเมื่อช่วงเช้าวันพฤหัสบดีที่ 12 ม.ค. ตามเวลาท้องถิ่น แต่ต่อมาแพทย์ประกาศว่าลิซ่า มารี เสียชีวิต
FILE – Lisa Marie Presley arrives at the 46th annual Country Music Awards at the Bridgestone Arena on Nov. 1, 2012, in Nashville, Tenn. Presley, singer and only child of Elvis, died Thursday, Jan. 12, 2023, after a hospitalization, according to her mother, Priscilla Presley. She was 54. (Photo by Chris Pizzello/Invision/AP, File)
ด้านแหล่งข่าวใกล้ชิดระบุกับทีเอ็มซี สื่อบันเทิงชั้นนำของสหรัฐว่าลิซ่า มารี มีภาวะหัวใจหยุดเต้นเฉียบพลัน แต่ยังไม่มีรายงานอย่างเป็นทางการถึงสาเหตุที่ลิซ่า มารี เสียชีวิต
ทั้งนี้ ลิซ่า มารี และนางพริสซิลลาเพิ่งปรากฏตัวที่งานประกาศรางวัลลูกโลกทองคำครั้งที่ 80 เมื่อค่ำวันอังคารที่ 10 ม.ค.ที่ผ่านมา และตื้นตันอย่างมากหลังจากออสติน บัตเลอร์ ดาราหนุ่มผู้สวมบทเอลวิส เพรสลีย์ ได้รับรางวัลนักแสดงชายยอดเยี่ยมจากภาพยนตร์ชีวประวัติเรื่องเอลวิส
สำหรับประวัติของลิซ่า มารี นั้น เกิดเมื่อปี 2511 และเดินตามรอยเท้าของผู้เป็นพ่อด้วยการเป็นศิลปิน อัลบั้มแรกวางจำหน่ายในปี 2546 กับยอดขายหลายแสนแผ่นและได้รับคำวิจารณ์เชิงบวกอย่างล้นหลาม
นอกจากความสามารถด้านดนตรีแล้ว ลิซ่า มารี ยังเป็นที่รู้จักในวงกว้างภายหลังแต่งงานกับไมเคิล แจ๊กสัน ราชาเพลงป๊อป เมื่อปี 2537 แต่หย่าร้างในอีก 2 ปีต่อมา ลิซ่า มารี แต่งงานใหม่อีก 2 ครั้ง มีลูกรวมทั้งหมด 4 คน รวมถึงไรลีย์ คีโอ นักแสดงสาว
FILE PHOTO: Singer Lisa Marie Presley appears as a guest on “The Tonight Show with Jay Leno” at the NBC studios in Burbank, California, U.S. May 1, 2003. REUTERS/Fred Prouser/File Photo
FILE PHOTO: Popstar Michael Jackson and his bride Lisa Marie Presley-Jackson hold each others hands outside Heim Pal Children’s Hospital where they distributed toys in Budapest, Hungary August 6, 1994. REUTERS/Stringer/File Photo
 ข่าวที่เกี่ยวข้อง:
The Fabelmans หนังประวัติ สตีเว่น สปีลเบิร์ก คว้าลูกโลกทองคำ",https://www.khaosod.co.th/around-the-world-news/news_7456924,https://www.khaosod.co.th/wpapp/uploads/2023/01/LisaMariePresleydies-02-300x169.jpg,"เอลวิส เพรสลีย์ , ลิซ่า มารี เพรสลีย์ , ฮอลลีวู้ด , เสียชีวิต , "
โสมใต้โวยลั่น แผนใช้เงินแหล่งอื่นเยียวยาเหยื่อแรงงานจักรวรรดิญี่ปุ่น,รอบโลก,"12 ม.ค. 2566
-
22:30 น.","โสมใต้โวยลั่น แผนใช้เงินแหล่งอื่นเยียวยาเหยื่อแรงงานจักรวรรดิญี่ปุ่น
โสมใต้โวยลั่น – วันที่ 12 ม.ค. รอยเตอร์รายงานว่า เกิดกระแสความไม่พอใจในสังคมชาวเกาหลีใต้หลังรัฐบาลประกาศแผนจะนำเงินงบประมาณมาใช้เยียวยาชาวเกาหลีที่เคยตกเป็นเหยื่อถูกใช้แรงงานโดยกองทัพจักรวรรดิญี่ปุ่น เนื่องจากฝ่ายญี่ปุ่นยังคงเพิกเฉย
Powered By
ความไม่พอใจเกิดขึ้นหลังศาลสูงสุดของเกาหลีใต้มีคำสั่งให้เหล่าเอกชนของญี่ปุ่นร่วมกันชดใช้เยียวยาเมื่อปี 2561 ให้กับบรรดาชาวเกาหลีและครอบครัวของผู้ที่เคยตกเป็นเหยื่อใช้แรงงานกองทัพจักรวรรดิญี่ปุ่นเมื่อสมัยสงครามโลกครั้งที่สอง แต่ไม่เคยมีบุคคลใดได้รับการเยียวยา
แผนดังกล่าวได้รับการเสนอขึ้นโดยกระทรวงการต่างประเทศเกาหลีใต้ โดยจะใช้เงินจากมูลนิธิที่บรรดาเอกชนเกาหลีใต้ซึ่งได้รับประโยชน์จาก “สนธิสัญญาพื้นฐานว่าด้วยการฟื้นฟูความสัมพันธ์ระหว่างญี่ปุ่นและเกาหลีใต้” เมื่อปี 2508 ร่วมกันก่อตั้งขึ้นมาใช้
สนธิสัญญาดังกล่าวทำให้ญี่ปุ่นมอบเงินช่วยเหลือทางเศรษฐกิจ 300 ล้านดอลลาร์สหรัฐ หรือราว 1 หมื่นล้านบาท และเงินกู้อีก 500 ล้านดอลลาร์สหรัฐ หรือเกือบ 1.7 หมื่นล้านบาท ให้กับทางการเกาหลีใต้ ทั้งหมดในนามของ “ค่าปฏิกรรมสงคราม” (reparation fee)
มูลนิธิเพื่อเหยื่อผู้ถูกใช้แรงงานโดยจักรวรรดิญี่ปุ่น ระบุว่า สามารถหาเงินเข้ากองทุนได้แล้วราว 3.2 ล้านดอลลาร์สหรัฐ หรือประมาณ 100 ล้านบาท
นายโซ มินจุง อธิบดีกรมกิจการเอเชียแปซิฟิก ระบุว่า การนำเงินเข้ากองทุนข้างต้นสามารถทำได้โดยบริษัทเอกชน “ในนามผู้แทน” ของเอกชนญี่ปุ่น ถือเป็นการแก้ไขปัญหาทางตันที่เกิดขึ้นอย่างสร้างสรรค์
ขณะที่นายฮิโรซาคุ มัตสึโนะ เลขาธิการคณะรัฐมนตรีญี่ปุ่น (เทียบเท่าโฆษกสูงสุดรัฐบาลญี่ปุ่น) ปฏิเสธที่จะแสดงความเห็นในประเด็นที่เกิดขึ้น โดยให้เหตุผลว่าเป็นเรื่องภายในของเกาหลีใต้
นายชิม คูซุน ประธานมูลนิธิ ระบุว่า จะเดินหน้าสนับสนุนให้บรรดาเอกชนเกาหลีใต้ร่วมกันบริจาคเงินเข้ากองทุนในนามของความรับผิดชอบต่อสังคม
กรณีพิพาทดังกล่าวสืบเนื่องมาจากเหตุการณ์ที่เกิดขึ้นสมัยกองทัพจักรวรรดิญี่ปุ่นยึดครองคาบสมุทรเกาหลีระหว่างปี 2453 ถึง 2488 สมัยสงครามโลกครั้งที่สอง และบีบบังคับให้ชาวเกาหลีเป็นแรงงานโดยไม่ได้รับค่าตอบแทนรวมถึงนางบำเรอให้กับทหารจักรวรรดิญี่ปุ่น
โดยมักกลายเป็นประเด็นขัดแย้งรุนแรงระหว่างทั้งสองชาติ คำพิพากษาของศาลสูงสุดของเกาหลีใต้เมื่อปี 2561 ส่งผลให้ความสัมพันธ์ของทั้งสองประเทศดำดิ่งลงถึงจุดต่ำสุดจนกลายเป็นการใช้มาตรการด้านการค้าตอบโต้กันไปมา
ทางการญี่ปุ่น มองว่า กรณีพิพาทข้างต้นนั้นจบไปแล้วเนื่องจากรัฐบาลญี่ปุ่นในเวลานั้นจ่ายค่าปฏิกรรมสงครามไปตามสนธิสัญญา ขณะที่เอกชนญี่ปุ่นนั้นทยอยถอนสินทรัพย์ออกจากเกาหลีใต้ทั้งหมดเพื่อหลีกเลี่ยงการถูกยึดทรัพย์จากสำนักบังคับคดี
นายโซ ระบุว่า รัฐบาลเกาหลีใต้จะปรึกษาหารืออย่างใกล้ชิดกับเหยื่อและครอบครัวของเหยื่อก่อนจะตัดสินใจขั้นต่อไป แต่ยอมรับว่าข้อเสนอที่เกิดขึ้นนั้นให้ความสำคัญกับการหาเงินมาเยียวยาผู้ได้รับผลกระทบ
อย่างไรก็ดี เหยื่อบางคนแสดงความเห็นต่อต้านข้อเสนอดังกล่าวทันที เนื่องจากมองว่าจะเป็นการทำให้ทางการญี่ปุ่นลอยนวลไม่ต้องจ่ายเงินหรือแม้กระทั่งกล่าวขอโทษต่อเหยื่อ
“เป็นไอเดียที่ทำให้ญี่ปุ่นไม่ต้องรับผิดอะไรเลย” ทนายของเหยื่อรายหนึ่งระบุ พร้อมโจมตีรัฐบาลเกาหลีใต้ว่ากำลังทำลายความไว้วางใจของเหยื่อที่มีต่อรัฐบาล
นายคิม ยงฮวน หนึ่งในเหยื่อถูกกองทัพจักรวรรดิญี่ปุ่นใช้แรงงาน กล่าวว่า ตนต้องการคำขอโทษและเงินเยียวยาในฐานะสัญลักษณ์ของการยอมรับผิด เพราะไม่ว่าอย่างไร วัยหนุ่มที่ตนสูญเสียไปนั้นไม่มีใครสามารถนำกลับมาได้แล้ว
ข้อเสนอดังกล่าวจัดขึ้นที่สมัชชาแห่งชาติ (รัฐสภาเดี่ยวของเกาหลีใต้) ซึ่งเปิดให้ประชาชนที่เกี่ยวข้องเข้ารับฟังได้ โดยระหว่างการนำเสนอนั้นมีเหยื่อและครอบครัวของเหยื่อตะโกนด่าทอเจ้าหน้าที่รัฐ และชูป้ายข้อความ “ญี่ปุ่น(ต้อง)ขอโทษ”
นอกจากนี้ ยังมีบรรดานักกิจกรรมเดินขบวนที่ด้านนอกอาคารโจมตีรัฐบาลญี่ปุ่นที่ไม่ยอมขอโทษและข้อเสนอของรัฐบาลเกาหลีใต้
ทั้งนี้ สนธิสัญญาฯข้างต้นเมื่อปี 2508 มีเนื้อหาระบุให้ถือว่า การชดเชยทั้งหมดเป็นที่สิ้นสุดอย่างสมบูรณ์ แต่เงินที่ญี่ปุ่นมอบให้นั้นส่วนใหญ่ถูกนำไปใช้ฟื้นฟูโครงข่ายสาธารณูปโภคพื้นฐานและเศรษฐกิจหลังสงครามเกาหลีระหว่างปี 2493 ถึง 2496
ต่อมาบรรดาชาวเกาหลีที่เคยตกเป็นเหยื่อของจักรวรรดิญี่ปุ่นเริ่มเคลื่อนไหวเรียกร้องเงินเยียวยาช่วงปี 2533 กลายเป็นประเด็นบาดหมางระหว่างสองชาติตลอดมา ท่ามกลางภัยคุกคามความมั่นคงที่เพิ่มขึ้นจากเกาหลีเหนือ จีน และรัสเซีย สร้างความไม่สบายใจให้ทางการสหรัฐอเมริกา
นอกจากนี้ ประธานาธิบดียุน ซ็อกยอล ผู้นำคนใหม่ของเกาหลีใต้ ยังประกาศไว้ว่าจะยกระดับความร่วมมือกับญี่ปุ่น โดยทั้งสองฝ่ายประชุมร่วมกันเป็นครั้งแรกเมื่อเดือนก.ย. 2565 นับตั้งแต่ปี 2562
โดยล่าสุดเป็นการเยือนกรุงโตเกียวของคณะสมาชิกผู้แทนราษฎรเกาหลีใต้บางส่วน และนายมัตสึโนะ กล่าวชื่นชมว่า เป็นความเคลื่อนไหวที่มีนัยสำคัญต่อความสัมพันธ์ระหว่างสองชาติ",https://www.khaosod.co.th/around-the-world-news/news_7456560,https://www.khaosod.co.th/wpapp/uploads/2023/01/%E0%B9%81%E0%B8%81%E0%B9%89%E0%B9%84%E0%B8%A1%E0%B9%88%E0%B8%95%E0%B8%81-300x169.jpg,"นางบำเรอ , ใช้แรงงาน , ญี่ปุ่น , เกาหลีใต้ , "
ขู่ยุติส่งออกน้ำมันปาล์มไปยุโรป มาเลย์-อินโดฯไม่ปลื้มอียูต้านสินค้ารุกป่า,รอบโลก,"12 ม.ค. 2566
-
21:30 น.","ขู่ยุติส่งออกน้ำมันปาล์มไปยุโรป มาเลย์-อินโดฯไม่ปลื้มอียูต้านสินค้ารุกป่า
ขู่ยุติส่งออกน้ำมันปาล์มไปยุโรป – วันที่ 12 ม.ค. รอยเตอร์รายงานว่า ทางการมาเลเซียขู่ระงับการส่งออกน้ำมันปาล์มให้สหภาพยุโรปหรืออียู หลังไม่พอใจข้อบังคับใหม่ของอียูเลิกนำเข้าสินค้าและผลิตภัณฑ์ที่อียูมองว่าทำลายป่าไม้
Powered By
นายฟาดิลลาห์ ยูโซฟ รัฐมนตรีว่าการกระทรวงการเพาะปลูกและสินค้าการเกษตรของมาเลเซีย (เทียบเท่ารมว.เกษตร) กล่าวว่า ทางการมาเลเซียและอินโดนีเซียจะหารือกันถึงปัญหาของข้อบังคับใหม่จากอียู ซึ่งไม่ยอมรับสินค้าที่มองว่าทำลายป่าไม้ ยกเว้นกรณีชาติผู้ส่งออกจะพิสูจน์ว่าข้อครหาของอียูไม่เป็นความจริงได้
รายงานระบุว่า อียูเป็นกลุ่มชาติผู้นำเข้าน้ำมันปาล์มอันดับต้นๆ ของโลก ขณะที่ร่างกฎหมายใหม่ของอียูที่เพิ่งผ่านสภาไปเมื่อเดือนธ.ค. 2565 สร้างความไม่พอใจให้กับชาติผู้ส่งออกน้ำมันปาล์มที่ใหญ่ที่สุดของโลก ได้แก่ มาเลเซียและอินโดนีเซีย
นายฟาดิลลาห์ กล่าวว่า มาเลเซียอาจมีความจำเป็นต้องขอความช่วยเหลือจากผู้เชี่ยวชาญต่างประเทศมาช่วยแก้ไขปัญหานี้ หรือไม่อาจต้องยุติการส่งออกไปอียูอย่างสิ้นเชิงแล้วหันไปมุ่งส่งออกให้ชาติอื่นแทน เพราะกฎหมายใหม่ของอียูนั้นสร้างความยากลำบากให้ผู้ส่งออกอย่างมาก
สถานการณ์ดังกล่าวเกิดขึ้นท่ามกลางข้อครหาจากบรรดานักสิ่งแวดล้อมที่กล่าวโทษว่า อุตสาหกรรมน้ำมันปาล์มเป็นสาเหตุหลักของปัญหาการแผ้วถางป่าไม้ในภูมิภาคเอเชียตะวันออกเฉียงใต้ แม้มาเลเซียและอินโดนีเซียจะมีการตรวจสอบและออกใบรับรองให้กับผู้ส่งออกก็ตาม
นายฟาดิลลาห์ ในฐานะรองนายกรัฐมนตรีของมาเลเซีย ยังเรียกร้องให้บรรดาชาติสมาชิกสภาประเทศผู้ผลิตน้ำมันปาล์ม หรือซีพีโอพีซี ร่วมแรงร่วมใจกันต่อต้านกฎหมายใหม่ของอียูและต่อกรกับข้อกล่าวหาเลื่อนลอยจากอียูและทางการสหรัฐอเมริกา ว่าสวนปาล์มทำลายป่าไม้
ด้านนายมิคาลิส โรคาส เอกอัครราชทูตอียูประจำกรุงกัวลาลัมเปอร์ กล่าวตอบโต้ท่าทีล่าสุดของรัฐบาลมาเลเซีย ว่าทางการอียูไม่ได้มีคำสั่งห้ามนำเข้าน้ำมันปาล์มจากมาเลเซีย และปฏิเสธว่ากฎหมายคุ้มครองป่าไม้ฉบับใหม่ของอียูนั้นสร้างปัญหาให้กับผู้ส่งออกจากมาเลเซีย
นายโรคาส ระบุว่า กฎหมายฉบับนี้บังคับใช้กับสินค้าที่ผลิตจากทุกประเทศทั่วโลกรวมถึงจากชาติสมาชิกอียูด้วยกันเอง และมีจุดประสงค์เพื่อให้แน่ใจว่ากระบวนการผลิตสินค้าต่างๆ นั้นจะไม่ทำให้ป่าไม้ถูกแผ้วถางสูญเสียไปมากกว่าในปัจจุบัน โดยตนยินดีเข้าหารือกับนายฟาดิลลาห์เพื่อลดทอนความไม่สบายใจของทางการมาเลเซีย
ทั้งนี้ ความต้องการน้ำมันปาล์มของอียู คาดว่าจะลดลงในช่วง 10 ปีข้างหน้า เนื่องจากแผนพัฒนาพลังงานรักษ์โลกของอียูที่มุ่งเน้นให้ลดการพึ่งพาเชื้อเพลิงที่ผลิตจากน้ำมันปาล์ม (เช่น ไบโอดีเซล) ภายในปี 2573 เนื่องจากเกี่ยวข้องกับการทำลายป่าไม้
ทางการมาเลเซียและอินโดนีเซียเคยนำเรื่องที่เกิดขึ้นร้องเรียนกับองค์กรการค้าระหว่างประเทศหรือดับเบิ้ลยูทีโอ โดยระบุว่า กฎหมายใหม่ของอียูเป็นการเลือกปฏิบัติและสร้างกำแพงการค้า
ขณะที่ประธานาธิบดีโจโก วิโดโด ผู้นำอินโดนีเซีย และนายอันวาร์ อิบราฮิม นายกรัฐมนตรีมาเลเซีย เห็นพ้องกันเมื่อสัปดาห์ที่ผ่านมา ว่าจะผนึกกำลังกันต่อต้านการเลือกปฏิบัติด้านการนำเข้าน้ำมันปาล์มของอียู และเตรียมจะเพิ่มพูนความร่วมมือกันในอุตสาหกรรมดังกล่าวด้วย
ข้อมูลจากบอร์ดน้ำมันปาล์มมาเลเซีย ระบุว่า อียูเป็นผู้นำเข้าน้ำมันปาล์มขนาดใหญ่อันดับ 3 ของโลก คิดเป็นร้อยละ 9.4 ของปริมาณการส่งออกน้ำมันปาล์มทั้งหมดจากมาเลเซีย หรือราว 1.47 ล้านตันเมื่อปี 2565 ลดลงจากเมื่อปีก่อนหน้าร้อยละ 10.5",https://www.khaosod.co.th/around-the-world-news/news_7456491,https://www.khaosod.co.th/wpapp/uploads/2023/01/%E0%B8%9B%E0%B8%81%E0%B8%82%E0%B8%B9%E0%B9%88%E0%B9%80%E0%B8%A5%E0%B8%B4%E0%B8%81%E0%B8%AA%E0%B9%88%E0%B8%87%E0%B8%AD%E0%B8%AD%E0%B8%81%E0%B8%9B%E0%B8%B2%E0%B8%A5%E0%B9%8C%E0%B8%A1-300x169.jpg,"น้ำมันปาล์ม , สหภาพยุโรป , อินโดนีเซีย , มาเลเซีย , "
สหรัฐเตรียมส่ง “กองทหารชายฝั่งนาวิกโยธิน” ไปญี่ปุ่น-รับมือภัยคุกคามจากจีน,รอบโลก,"12 ม.ค. 2566
-
20:00 น.","สหรัฐเตรียมส่ง “กองทหารชายฝั่งนาวิกโยธิน” ไปญี่ปุ่น-รับมือภัยคุกคามจากจีน
สหรัฐเตรียมส่ง – วันที่ 12 ม.ค. เอเอฟพี รายานว่า ทางการสหรัฐอเมริกาประกาศส่ง กองทหารชายฝั่งนาวิกโยธิน (เอ็มแอลอาร์) ไปประจำการในประเทศญี่ปุ่น ท่ามกลางสัญญาณเตือนภัยคุกคามจากจีนที่แผ่ขยายไปทั่วภูมิภาคเอเชีย
Powered By
ภายหลังนายลอยด์ ออสติน รัฐมนตรีกระทรวงกลาโหมสหรัฐ พร้อมด้วยนายแอนโทนี บลิงเคน รัฐมนตรีกระทรวงต่างประเทศสหรัฐ ร่วมหารือกับนายฮามาดะ ยาสุดาซู รัฐมนตรีกระทรวงกลาโหมญี่ปุ่น และนายฮายาชิ โยชิมาสะ รัฐมนตรีต่างประเทศของญี่ปุ่น ที่กรุงวอชิงตัน
โดยทั้งสองประเทศออกแถลงการณ์ร่วมว่าจะยกระดับความสามารถทางการทหารของชาติพันธมิตรให้ทันสมัยเพื่อจัดการกับสภาพแวดล้อมด้านความมั่นคงที่รุนแรงมากขึ้น
Japanese Defense Minister Yasukazu Hamada, Japanese Foreign Minister Hayashi Yoshimasa, Secretary of State Antony Blinken, and Secretary of Defense Lloyd Austin, speak during a news conference at the State Department, Wednesday, Jan. 11, 2023, in Washington. (AP Photo/Alex Brandon)
นายออสตินกล่าวว่ากองทหารชายฝั่งนาวิกโยธินจะเข้าไปประจำการที่จังหวัดโอกินาวาของญี่ปุ่นภายในปี 2568 แทนทหารปืนใหญ่ กองพลนาวิกโยธิน เนื่องจากกองทหารเอ็มแอลอาร์มีศักยภาพในการปฏิบัติหน้าที่ทั้งทางทะเลและอากาศ ยิ่งประกอบกับสถานการณ์ที่จีนเร่งพัฒนาดาวเทียมอย่างรวดเร็วในช่วงไม่กี่ปีที่ผ่านมา
ส่งผลให้สหรัฐและญี่ปุ่นแถลงเตือนว่าการโจมตีภายในอวกาศถือเป็นการท้าทายที่ชัดเจนต่อความมั่นคงของชาติพันธมิตร และอาจอ้างถึงมาตราที่ 5 ของสนธิสัญญาความมั่นคงสหรัฐญี่ปุ่น ที่ระบุว่าการโจมตีประเทศใดประเทศหนึ่งเท่ากับโจมตีทั้งสองประเทศ
ขณะเดียวกันนายกรัฐมนตรีฟูมิโอะ คิชิดะ ผู้นำญี่ปุ่น ซึ่งอยู่ระหว่างเยือนกลุ่มจี 7 กลุ่มประเทศอุตสาหกรรมชั้นนำของโลก โดยเริ่มต้นเดินทางเมื่อวันที่ 9 ม.ค. ไปฝรั่งเศส ต่อด้วยอิตาลี สหราชอาณาจักร แคนาดา และปิดท้ายที่สหรัฐ ซึ่งเมื่อวันพุธที่ผ่านมานายกฯ คิชิดะได้หารือส่งเสริมความสัมพันธ์ด้านความมั่นคงและการทหารกับนายกรัฐมนตรีริชี ซูนัค ผู้นำอังกฤษ
Secretary of Defense Lloyd Austin waits to speak during a news conference at the State Department, in Washington. The United States said Wednesday that attacks in space would invoke its defense treaty with Japan and announced the deployment of a more agile Marine unit on its ally’s soil as alarm grows over China. (AP Photo)
Japanese Foreign Minister Hayashi Yoshimasa, left, speaks as Secretary of State Antony Blinken listens during a news conference at the State Department in Washington. The four men agreed to adjust the American troop presence on the island of Okinawa in part to enhance anti-ship capabilities that would be needed in the event of a Chinese incursion into Taiwan or other hostile acts in the South or East China seas. (AP Photo)
 ข่าวที่เกี่ยวข้อง:
คิมโดนอีก! สหรัฐแท็กทีมญี่ปุ่น-เกาหลีใต้ เพิ่ม “คว่ำบาตร” ปมยิงฮวาซอง 17
โสมเหนือขู่ญี่ปุ่นระวังเจอดี จวกสหรัฐฯหนุนพันธมิตรเอเชียคุกคามสันติ",https://www.khaosod.co.th/around-the-world-news/news_7456177,https://www.khaosod.co.th/wpapp/uploads/2023/01/USJapanplanstostrengthenalliance-02-300x169.jpg,"สหรัฐเตรียมส่ง , ภัยคุกคาม , อวกาศ , นาวิกโยธิน , ญี่ปุ่น , สหรัฐอเมริกา , จีน , "
อีลอน มัสก์ “ทุบสถิติ” 1 ปีสูญเสียทรัพย์สินส่วนตัวมากที่สุดในโลก,รอบโลก,"12 ม.ค. 2566
-
18:27 น.","อีลอน มัสก์ “ทุบสถิติ” 1 ปีสูญเสียทรัพย์สินส่วนตัวมากที่สุดในโลก
บีบีซี รายงานว่า เว็บไซด์ “กินเนส เวิร์ล เรคคอร์ด” บันทึกสถิติ นายอีลอน มัสก์ มหาเศรษฐีนักธุรกิจ ผู้ก่อตั้งและประธานบริหารเทสลาและสเปซเอ็กซ์ กลายเป็นผู้สูญเสียทรัพย์สินส่วนตัวมากสุดในประวัติศาสตร์ ตั้งแต่เดือนพฤศจิกายน 2564 ถึงเดือนธันวาคม 2565 เขาสูญเสียทรัพย์สินประมาณ 1.65 แสนล้านดอลลาร์สหรัฐหรือราว 5.51 ล้านล้านบาท สาเหตุหลักมาจากราคาหุ้นของเทสลาร่วงลงอย่างต่อเนื่อง
Powered By
ตามรายงานระบุเพิ่มเติมโดยอ้างอิงจากนิตยาสารฟอร์บส์ ว่า ทรัพย์สินสุทธิของนายมัสก์ ลดลงจากจุดสูงสุดที่ 3.2 แสนล้านดอลลาร์สหรัฐ ในเดือนพฤศจิกายน 2564 เหลือเพียง 1.55 แสนล้านดอลลาร์สหรัฐ ในอีก 1 ปีต่อมา เนื่องจากมูลค่าหุ้นของเทสลาร่วงลงประมาณร้อยละ 65 ในปี 2565 ภายหลังที่นายมัสก์เข้าซื้อทวิตเตอร์ด้วยมูลค่า 44,000 ล้านบาท (ราว 1.6 ล้านล้านบาท) เมื่อปลายเดือนตุลาคมที่ผ่านมา
Tesla founder Elon Musk attends Offshore Northern Seas 2022 in Stavanger, Norway August 29, 2022. NTB/Carina Johansen via REUTERS
อย่างไรก็ตาม อีกสาเหตุที่มูลค่าหุ้นเทสลาลดลง ส่วนหนึ่งเป็นเพราะประสิทธิภาพของเทสลาเนื่องจากต้องเผชิญกับความต้องการที่ลดลงท่ามกลางความกลัวภาวะเศรษฐกิจถดถอย รวมถึงการแข่งขันที่สูงขึ้น โดยบริษัทส่งมอบรถยนต์เพียง 1.3 ล้านคันในปีที่ผ่านมาต่ำกว่าที่วอลสตรีทคาดเอาไว้ ขณะเดียวกันการลดลงของทรัพย์สินของนายมัสก์เป็นเพราะมูลค่าหุ้นที่นายมัสก์ถืออยู่ลดลง หมายความว่าหากมูลค่าหุ้นเทสลาสูงขึ้น ทรัพย์สินของเขาก็จะเพิ่มขึ้นอีกครั้ง
นอกจากนี้ ในเดือนธ.ค. 65 นายมัสก์ยังสูญเสียตำแหน่งบุคคลที่ร่ำรวยที่สุดในโลกให้กับนายแบร์นาร์ อาร์โน ประธานกรรมการบริหารแอลวีเอ็มเอช โมเอต์ เฮนเนสซี่ หลุยส์ วิตตอง บริษัทข้ามชาติผู้ผลิตสินค้าสุดหรู โดยปัจจุบันนายมัสก์มีทรัพย์สินมูลค่าประมาณ 1.78 แสนล้านดอลลาร์หรือราว 6.23 ล้านล้านบาท ขณะที่นายแบร์นาร์ด อาร์โน มีทรัพย์สินประมาณ 1.88 แสนล้านดอลลาร์หรือกว่า 6.58 ล้านล้านบาท
ทั้งนี้ การสูญเสียทรัพย์สินของนายมัสก์ภายใน 1 ปีนั้น ได้ทำลายสถิติเดิมในปี 2543 ของนาย มาซาโยชิ ซัน นักลงทุนด้านเทคโนโลยีชาวญี่ปุ่นที่สูญเสียทรัพย์สินส่วนตัวประมาณ 58,600 ล้านดอลลาร์หรือราว 870,000 ล้านบาทจากวิกฤติฟองสบู่ดอทคอม",https://www.khaosod.co.th/around-the-world-news/news_7456510,https://www.khaosod.co.th/wpapp/uploads/2023/01/1-43-300x169.jpg,"ทรัพย์สินลดลง , เทสลา , อีลอน มัสก์ , ทวิตเตอร์ , ทำลายสถิติโลก , "
ปูตินปลด “นายพลอาร์มาเกดดอน” อำนาจเยอะเกิน “ตั้งเสธ” คุมศึกยูเครนแทน,รอบโลก,"12 ม.ค. 2566
-
16:50 น.","ปูตินปลด “นายพลอาร์มาเกดดอน” อำนาจเยอะเกิน “ตั้งเสธ” คุมศึกยูเครนแทน
ปูตินปลด – บีบีซี รายงานวันที่ 12 ม.ค. ว่า ประธานาธิบดีวลาดิมีร์ ปูติน ผู้นำรัสเซีย ปลด พล.อ.อาวุโส เซอร์เก ซูโรวีกิน ผู้บัญชาการใหญ่เขตสงครามยูเครน ซึ่งได้รับฉายาว่า “นายพลอาร์มาเกดดอน” จากความชื่นชอบในการใช้กลยุทธ์กระหน่ำโจมตีศัตรู รวมถึงแผนกระหน่ำทำลายโครงสร้างพื้นฐานในยูเครน
Powered By
และแต่งตั้งให้พล.อ.วาเลรี วาซีเลียวิช เกราซิมอฟ เสนาธิการใหญ่กองทัพรัสเซีย นั่งเก้าอี้ผู้บัญชาการใหญ่เขตสงครามยูเครนแทนพล.อ.ซูโรวีกิน ความเคลื่อนไหวดังกล่าวเกิดขึ้นหลังจากรัสเซียอ้างชัยชนะของกลุ่มแวกเนอร์ กลุ่มทหารรับจ้างรัสเซีย ว่าสามารถยึดครองเมืองโซเลดาร์ เขตบัคมุต แคว้นโดเนตสก์ ทางตะวันออกของยูเครน ได้ทั้งหมดแล้ว
Russian President Vladimir Putin and Chief of the General Staff of Russian Armed Forces Valery Gerasimov attend an annual meeting of the Defence Ministry Board in Moscow, Russia, December 21, 2022. Vadim Savitskii/Russian Defence Ministry/Handout via REUTERS
กระทรวงกลาโหมรัสเซียออกแถลงการณ์ถึงเหตุผลในการปลดพล.อ.ซูโรวีกินซึ่งดำรงตำแหน่งดังกล่าวเพียง 3 เดือน หลังได้รับการแต่งตั้งเมื่อเดือนต.ค.2565 ว่ามีวัตถุประสงค์เพื่อจัดระเบียบกองทัพ ทำให้การติดต่อประสานงานระหว่างหน่วยงานต่างๆ มีความใกล้ชิด รวมถึงปรับปรุงการจัดการกองกำลังรัสเซียให้มีประสิทธิภาพสูงสุด
อย่างไรก็ตาม หลายฝ่ายมองว่าพล.อ.ซูโรวีกินเริ่มมีอำนาจและอิทธิพลมากเกินไป “ในฐานะผู้บัญชาการใหญ่เขตสงครามในยูเครน พล.อ.ซูโรวีกินมีอำนาจมาก และมีแนวโน้มว่าจะมีอิทธิพลแซงหน้านายเซอร์เก ชอยกู รัฐมนตรีกระทรวงกลาโหมรัสเซีย และพล.อ.เกราซิมอฟ เมื่อพูดคุยกับประธานาธิบดีปูติน” นายร็อบ ลี นักวิเคราะห์ทางการทหาร โพสต์แสดงความคิดเห็นผ่านเพจทวิตเตอร์
Russian President Vladimir Putin and Chief of the General Staff of Russian Armed Forces Valery Gerasimov attend an annual meeting of the Defence Ministry Board in Moscow, Russia, December 21, 2022. Sputnik/Mikhail Kuravlev/Kremlin via REUTERS
วันเดียวกัน นางทิรานา ฮัสซัน รักษาการผู้อำนวยการบริหารขององค์การฮิวแมนไรท์วอทช์ กล่าวยกย่องนานาชาติต่อการตอบสนองกรณีรัสเซียรุกรานยูเครน พร้อมเรียกร้องให้รัฐบาลประเทศต่างๆ แสดงจุดยืนเช่นเดียวกันต่อพลเรือนที่ตกอยู่ในสถานการณ์ความรุนแรงอื่นๆ
“ท่ามกลางหมอกแห่งสงครามและความมืดมิดที่เราได้เห็นในสงครามในยูเครน แต่นั่นยังมีแสงสว่าง การตอบสนองของนานาชาติและความมุ่งมั่นในการดำเนินคดีในระดับสากลถือเป็นช่วงเวลาที่มีความหวัง” นางฮัสซันระบุในรายงานสิทธิมนุษยชนประจำปีขององค์การฮิวแมนไรท์วอทช์
FILE – Russian Defense Minister Sergei Shoigu, left, and Chief of the Russian General Staff Valery Gerasimov attend the meeting with Russian President Vladimir Putin during his visit to the joint staff of troops involved in Russia’s military operation in Ukraine, at an unknown location, Saturday, Dec. 17, 2022. The chief of the military’s General Staff, Gen. Valery Gerasimov, was named the new chief of the Russian forces in Ukraine. (AP)
 ข่าวที่เกี่ยวข้อง:
สมรภูมิโซเลดาร์เดือดฝ่าหนาวติดลบ โลกระทึกทัพยูเครนตรึงแนวสู้ไม่ถอย
รัสเซีย “ชวนเชื่อ” รัวๆ อ้างฆ่าหมู่ทัพยูเครน จับตาปูติน “เกณฑ์ทหาร” อีก 5 แสนคน",https://www.khaosod.co.th/around-the-world-news/news_7455820,https://www.khaosod.co.th/wpapp/uploads/2023/01/SurovikinremovedascommanderofUkraineinvasionforce-02-300x169.jpg,-
นาทีระทึก! พาวเวอร์แบงค์ระเบิดบนเครื่องบินไฟลุกท่วม บาดเจ็บ 2 ราย,รอบโลก,"12 ม.ค. 2566
-
15:24 น.","นาทีระทึก! พาวเวอร์แบงค์ระเบิดบนเครื่องบินไฟลุกท่วม บาดเจ็บ 2 ราย
สำนักข่าวต่างประเทศ รายงานเหตุการณ์ระทึกบนเครื่องบินของสายการบินสกู๊ดเที่ยวบิน TR993 เดินทางจากไต้หวันไปสิงคโปร์เมื่อวันที่ 11 ม.ค. หลังพาวเวอร์แบงค์ระเบิดเกิดเพลิงลุกไหม้ขณะกำลังนำเครื่องบินขึ้น ส่งผลให้ผู้ได้รับบาดเจ็บ 2 ราย โชคดีกัปตันนำเครื่องกลับมาลงจอดได้อย่างปลอดภัย
Powered By
โดยเที่ยวบินนี้มีผู้โดยสารรวม 189 คน ซึ่งในวิดีโอขณะเกิดเหตุดังกล่าวเกิดขึ้นในช่วงค่ำของวันอังคาร 11 ม.ค.ตามเวลาท้องถิ่นที่สนามบินนานาชาติเถาหยวนแห่งไต้หวัน แสดงให้เห็นถึงความตื่นตระหนกของผู้โดยสารขณะที่พนักงานต้อนรับบนเครื่องบินช่วยเร่งกันดับไฟ รวมถึงควันที่ลอยฟุ้งทั่วห้องผู้โดยสารจนสำเร็จ พร้อมทั้งพยายามให้ผู้โดยสารอยู่ในความสงบ
The Scoot airlines plane was supposed to be travelling from Taiwan to Singapore on Tuesday evening when the fire broke outCredit: AsiaWire
ขณะเดียวกันทางท่าอากาศยานเถาหยวน ระบุว่า สาเหตุที่เกิดเพลิงไหม้เกิดจากพาวเวอร์แบงค์ของผู้โดยสารท่านหนึ่งร้อนเกินไปจนระเบิดลุกไหม้ ทำให้ผู้โดยสาร 2 คนได้รับบาดเจ็บที่ฝ่ามือและมีรอยช้ำที่ใบหน้าเล็กน้อย ทางเจ้าหน้าที่ทีมแพทย์ได้ช่วยเหลือเบื้องต้นแล้ว
ส่วนผู้โดยสารที่อยู่ในเหตุการณ์เล่าว่า “เห็นควันลอยมาจากผู้โดยสารที่นั่งแถว 16 จากนั้นเขาก็โยนพาวเวอร์แบงค์ลงพื้นจนลุกไหม้ ควันลอยทั่วไปหมด โชคดีที่ลูกเรือช่วยกันดับไฟทันที และควบคุมสถานการณ์ได้เป็นอย่างดีทำให้ทุกคนปลอดภัย”
Smoke filled the cabin as the crew used to fire extinguishers to put the blaze outCredit: AsiaWire
นอกจากนี้ทางสายการบินสกู๊ด กล่าวว่า ทางสายการบินจะจัดเที่ยวบินใหม่แก่ผู้โดยสารทุกคนที่ได้รับผลกระทบโดยไม่มีค่าใช้จ่ายเพิ่มเติม พร้อมทั้งยังขอโทษสำหรับเหตุการณ์ที่เกิดขึ้น ความปลอดภัยของผู้โดยสารและลูกเรือเป็นสิ่งสำคัญที่สุดของเรา โดยจะมีการดำเนินการสอบสวนเพิ่มเติมต่อไป
The video shows the brave flight attendants dealing with the situation remarkably calmlyCredit: AsiaWire",https://www.khaosod.co.th/around-the-world-news/news_7456088,https://www.khaosod.co.th/wpapp/uploads/2023/01/1-42-300x169.jpg,-
รถหรูซิ่งชน “คนข้ามทางม้าลาย” ในจีน ดับแล้ว 5 ศพ-แห่แชร์คลิปตีนผีโปรยเงิน (คลิป),รอบโลก,"12 ม.ค. 2566
-
13:36 น.","รถหรูซิ่งชน “คนข้ามทางม้าลาย” ในจีน ดับแล้ว 5 ศพ-แห่แชร์คลิปตีนผีโปรยเงิน
รถหรูซิ่งชน “คนข้ามทางม้าลาย” – วันที่ 12 ม.ค. บีบีซี รายงานเหตุระทึกขวัญในเมืองกว่างโจวหรือกวางโจ เมืองเอกของมณฑลกวางตุ้ง ทางตอนใต้ของ ประเทศจีน หลังจากรถยนต์ยี่ห้อบีเอ็มดับเบิลยู สีดำ ขับมาด้วยความเร็วสูงและพุ่งชนผู้คนที่กำลังเดินข้าม ทางม้าลาย
Powered By
ส่งผลให้มีผู้เสียชีวิตอย่างน้อย 5 ราย และอีก 13 คนได้รับบาดเจ็บ เมื่อเย็นวันพุธที่ 11 ม.ค. ตามเวลาท้องถิ่น โดยคนขับทราบในเวลาต่อมาว่าเป็นชายแซ่เหวิน อายุ 22 ปี ถูกตำรวจจับกุมและอยู่ระหว่างสอบปากคำเพื่อดำเนินคดี
ขณะที่โลกออนไลน์จีนแห่แชร์คลิปวิดีโอที่ชายคนขับลงจากรถหลังเพิ่งก่อเหตุชน จากนั้นโยนธนบัตรหลายสิบฉบับขึ้นไปในอากาศด้วยท่าทางฉุนเฉียวซึ่งสร้างความโกรแค้นให้กับสังคมซึ่งเรียกร้องให้ตำรวจดำเนินคดีอย่างเด็ดขาด นอกจากนี้หลายฝ่ายตั้งข้อสงสัยว่าชายคนขับรถอาจมีเจตนาอยากทำร้ายผู้คน
<span data-mce-type=""bookmark"" style=""display: inline-block; width: 0px; overflow: hidden; line-height: 0;"" class=""mce_SELRES_start""></span>
Chinese police have arrested a man who drove a car into pedestrians in Guangzhou, killing five people and injuring 13 others. The incident has sparked widespread public outrage, with many accusing the man of deliberately targeting people. Source: Weibo
Videos posted online show the driver getting out of the car and throwing banknotes into the air, shortly after the crash. Police have detained the 22-year-old man and launched an investigation. Police confirmed they have arrested a 22-year-old male at the scene, identified only by his surname Wen, who lived in a nearby city. Source: Weibo
There have been similar recent incidents. In February 2022, a driver ploughed a mini truck into people in the southern province of Fujian, killing three and injuring nine. Earlier this week, a hotel guest in Shanghai deliberately drove his car into the lobby following an argument with staff. Nobody was injured in that incident. Source: Weibo
 ข่าวที่เกี่ยวข้อง:
นักแข่ง “แดร็กเรซ” ขับรถชนเสาที่ความเร็ว 320 ก.ม.ต่อช.ม. ก่อนกระแทกพื้นดับสลด
เตือนภัยหมอกหนา “รถชนยับ” ในเจียงซี สังเวยพุ่ง 20 ศพ-บาดเจ็บหลายสิบคน",https://www.khaosod.co.th/around-the-world-news/news_7455429,https://www.khaosod.co.th/wpapp/uploads/2023/01/mandrivesintocrowdinGuangzhou-02-300x169.jpg,-
ใจป้ำ! บริษัทแม่ “ยูนิโคล่” เตรียมขึ้นค่าจ้างพนักงานสูงถึง 40% สู้วิกฤตเงินเฟ้อ,รอบโลก,"12 ม.ค. 2566
-
12:31 น.","ใจป้ำ! บริษัทแม่ “ยูนิโคล่” เตรียมขึ้นค่าจ้างพนักงานสูงถึง 40% สู้วิกฤตเงินเฟ้อ
บีบีซี รายงานว่า ฟาสต์ รีเทลลิ่ง (Fast Retailing) บริษัทด้านแฟชั่นยักษ์ใหญ่จากประเทศญี่ปุ่น เจ้าของ “ยูนิโคล่” ประกาศว่า จะเพิ่มค่าจ้างพนักงานประจำที่สำนักงานใหญ่และร้านค้าของบรษัทในญี่ปุ่นสูงถึง 40% ตั้งแต่เดือนมี.ค.เป็นต้นไป
Powered By
เมื่อสัปดาห์ที่ผ่านมา นายฟูมิโอะ คิชิดะ นายกรัฐมนตรีญี่ปุ่น เรียกร้องให้บริษัทต่างๆ ขึ้นค่าแรง เพื่อช่วยเหลือประชาชนที่ประสบปัญหาราคาสินค้าที่สูงขึ้น เนื่องจากวิกฤตเงินเฟ้อในญี่ปุ่นพุ่งแตะระดับสูงสุดในรอบ 40 ปี
ทางด้านบริษัทยูนิโคล่ กล่าวว่า การขึ้นค่าจ้างพนักงานครั้งนี้ เพื่อให้ค่าตอบแทนแก่พนักงานสำหรับความทะเยอทะยานและความสามารถของพวกเขา รวมถึงเพิ่มศักยภาพในการเติบโตของบริษัท รวมถึงความสามารถในการแข่งขันตามมาตรฐานระดับโลก โดยเฉพาะอย่างยิ่งในญี่ปุ่น ที่ระดับค่าตอบแทนยังต่ำอยู่ บริษัทกำลังเพิ่มค่าตอบแทนอย่างเหมาะสม
A man walks past advertising at the entrance of a Uniqlo store operated by Japan’s Fast Retailing in Tokyo on January 11, 2023. (Photo by Philip FONG / AFP)
ภายใต้นโยบายใหม่ เงินเดือนของผู้สำเร็จการศึกษาจากมหาวิทยาลัยล่าสุดจะเพิ่มขึ้นจาก 255,000 เยนหรือราว 65,000 บาท เป็น 300,000 เยนหรือราว 76,000 บาทโดยเพิ่มขึ้นเกือบร้อยละ 18 ขณะเดียวกัน เงินเดือนตำแหน่งผู้จัดการร้านใหม่ในปีแรกหรือปีที่สอง จะได้รับค่าจ้างเพิ่มขึ้นประมาณร้อยละ 35 เป็น 390,000 เยน หรือราว 99,000 บาท ส่วนพนักงานที่ได้รับค่าจ้างรายชั่วโมงหรือพนักงานพาร์ทไทม์ได้รับการขึ้นเงินเดือนในเดือนกันยายนปีที่แล้ว
การประกาศนี้มีขึ้นเพียงไม่กี่วันหลังจาก นายคิชิดะเรียกร้องให้บริษัทต่าง ๆ เร่งติดตามการปรับขึ้นค่าจ้าง “มีสัญญาณเตือนภัยถึงภาวะเงินฝืดจะเกิดขึ้นหากการเติบโตของค่าจ้างยังคงเท่าเดิม ขณะที่ราคาสินค้าต่างๆ เพิ่มสูงขึ้นต่อเนื่อง” นายล่าช้ากว่าการปรับขึ้นราคา” นายคิชิดะกล่าวเสริม
อย่างไรก็ตาม เศรษฐกิจของญี่ปุ่นอ้างอิงจากตัวเลขที่เผยแพร่ในเดือนพฤศจิกายน พบว่า เศรษฐกิจของญี่ปุ่นหดตัวอย่างกะทันหันเป็นครั้งแรกในรอบปี เนื่องจากผลิตภัณฑ์มวลรวมภายในประเทศลดลงร้อยละ 1.2 ต่อปี ขณะที่ดัชนีราคาผู้บริโภคพื้นฐานหลักของญี่ปุ่นเพิ่มขึ้นราคาสินค้าที่พุ่งสูงขึ้นร้อยละ 3.7% ในเดือนพฤศจิกายน ซึ่งเป็นตัวเลขที่สูงที่สุดนับตั้งแต่วิกฤตการณ์น้ำมันในตะวันออกกลางเมื่อปี 2524
ทั้งนี้ นายทาดาชิ ยาไน ผู้บริหารระดับสูงของฟาสต์ รีเทลลิ่ง ได้รับการยกย่องว่าเป็นผู้บุกเบิกในแวดวงธุรกิจญี่ปุ่น โดยในปี 2552 นายยาไน ได้ย้ายฐานผลิตสินค้าของบริษัทจากจีนไปยังกัมพูชาเพื่อลดต้นทุน ซึ่งการตัดสินใจดังกล่าวถือว่าได้รับความประสบความสำเร็จให้กับบริษัท รวมถึงในช่วงหลายเดือนที่ผ่านมา นายยาไนวิพากษ์วิจารณ์นโยบายเศรษฐกิจของรัฐบาลญี่ปุ่น โดยเฉพาะอย่างยิ่งเมื่อปลายปีที่แล้วเงินเยนอ่อนค่าลงเมื่อเทียบกับประเทศเศรษฐกิจหลักอื่นๆ ซึ่งเขายังเรียกร้องให้มีการปฏิรูปพื้นฐานทางเศรษฐกิจของญี่ปุ่น เพื่อช่วยปกป้องประชาชนจากผลกระทบของราคาสินค้าที่สูงขึ้น
 ",https://www.khaosod.co.th/around-the-world-news/news_7455504,https://www.khaosod.co.th/wpapp/uploads/2023/01/1-41-300x169.jpg,-
ไอเอส-เคโว “ระเบิดพลีชีพ” โจมตีกระทรวงต่างประเทศในคาบูล-ดับทะลุ 20 ศพ!,รอบโลก,"12 ม.ค. 2566
-
11:35 น.","ไอเอส-เคโว “ระเบิดพลีชีพ” โจมตีกระทรวงต่างประเทศในคาบูล-ดับทะลุ 20 ศพ!
ไอเอส-เคโว “ระเบิดพลีชีพ” – บีบีซี รายงานวันที่ 12 ม.ค. ถึงความคืบหน้าหลังเกิดเหตุ ระเบิดพลีชีพ โจมตีด้านนอก กระทรวงการต่างประเทศอัฟกานิสถาน ในกรุงคาบูล เมื่อเวลาราว 16.00 น. ของวันพุธที่ 11 ม.ค. ตามเวลาท้องถิ่น ส่งผลให้มีผู้เสียชีวิตอย่างน้อย 20 ราย ในจำนวนนี้เป็นพลเรือน 5 ราย และหลายสิบคนได้รับบาดเจ็บ
Powered By
ด้านเจ้าหน้าที่รัฐบาลตาลิบันเปิดเผยว่าคนร้ายพยายามบุกเข้าไปในที่ทำการกระทรวงต่างประเทศ แต่ล้มเหลวและตัดสินใจจุดชนวนระเบิดตัวเองด้านนอกประตูทางเข้า
เหตุการณ์นี้สร้างความหวาดวิตกว่าอาจมีการโจมตีต่อเนื่อง เพราะย่านจุดเกิดเหตุเป็นที่ตั้งของสถานทูตหลายต่างประเทศ รวมถึงสถานทูตตุรกีและจีน ขณะเดียวกันกลุ่มรัฐอิสลามแห่งจังหวัดโคราซัน (ไอเอส-เค) ในเครือกองกำลังรัฐอิสลาม (ไอเอส) แถลงอ้างว่าอยู่เบื้องหลังเหตุดังกล่าว
Taliban security forces block a road after a suicide blast near Afghanistan’s foreign ministry at the Zanbaq Square in Kabul. A suicide bomber detonated a device on January 11 near Afghanistan’s foreign ministry, causing more than 20 causalities. (AFP)
People walk past the parked vehicles after a suicide blast near Afghanistan’s foreign ministry in Kabul on January 11, 2023. A suicide bomber detonated a device on January 11 near Afghanistan’s foreign ministry, causing more than 20 causalities. (AFP)
The broken windowpanes of a building are pictured after a suicide blast near Afghanistan’s foreign ministry at the Zanbaq Square in Kabul. A suicide bomber detonated a device on January 11 near Afghanistan’s foreign ministry, causing more than 20 causalities. (AFP)
Members of Taliban security force stand guard along a blocked road after a suicide blast near Afghanistan’s foreign ministry at the Zanbaq Square in Kabul, causing more than 20 causalities. (Photo: AFP)
 ข่าวที่เกี่ยวข้อง:
ระเบิดโจมตี โรงเรียนอัฟกานิสถาน นักเรียนเสียชีวิต-บาดเจ็บหลายสิบคน
ตาลิบัน สั่งศาลอัฟกานิสถาน บังคับใช้ “ชารีอะห์” พิพากษาคดีอาชญากรรม",https://www.khaosod.co.th/around-the-world-news/news_7455140,https://www.khaosod.co.th/wpapp/uploads/2023/01/suicidebombingoutsideforeignministry-02-300x169.jpg,-
ในหลวง พระราชินี ทรงบำเพ็ญพระราชกุศล ฉลองพระชนมายุ เจ้าฟ้าสิริวัณณวรีฯ,ข่าวในพระราชสำนัก,"8 ม.ค. 2566
-
20:52 น.","ในหลวง พระราชินี เสด็จฯ พร้อมด้วยเจ้าฟ้าสิริวัณณวรีฯ ทรงบำเพ็ญพระราชกุศล ฉลองพระชนมายุ เจ้าฟ้าสิริวัณณวรีฯ ทรงเจริญพระชนมายุบรรจบครบ 3 รอบ
เมื่อเวลา 17.44 น. วันที่ 8 ม.ค. 2566 พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี เสด็จพระราชดำเนินพร้อมด้วยสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ไปยังพระบรมมหาราชวัง ในการพระราชพิธีทรงบำเพ็ญพระราชกุศล ฉลองพระชนมายุสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ทรงเจริญพระชนมายุบรรจบครบ 3 รอบ ปีเถาะนักษัตร พุทธศักราช 2566 ตามราชประเพณีถือว่าทรงเจริญวัยสามารถรับสนองพระราชภารกิจในฐานะพระบรมวงศ์ได้อย่างสมบูรณ์ เพื่อเป็นสวัสดิมงคลตามราชประเพณี
Powered By
ครั้นเสด็จฯ ถึง เสด็จเข้าพระที่นั่งอมรินทรวินิจฉัย พระบาทสมเด็จพระเจ้าอยู่หัวและสมเด็จพระนางเจ้าฯ พระบรมราชินี ทรงจุดธูปเทียนเครื่องนมัสการบูชาพระพุทธปฏิมาชัยวัฒน์ รัชกาลที่ 9 ณ พระแท่นพระนพปฎลมหาเศวตฉัตร แล้วทรงพระกรุณาโปรดเกล้าฯ ให้ สมเด็จพระเจ้าลูกเธอ เจ้าฟ้าสิริวัณณวรีนารีรัตนราชกัญญา ทรงจุดเทียนพระมหามงคล เทียนเท่าพระองค์และธูปเทียนบูชาพระพุทธรูป เทวรูป เทวดานพเคราะห์ องค์อภิบาลและองค์แทรกพระชนมายุ
ทรงจุดธูปเทียนเครื่องนมัสการบูชาพระพุทธปฏิมาชัยวัฒน์ รัชกาลที่ 9 แล้วถวายพัดรองที่ระลึกพระราชพิธีทรงบำเพ็ญพระราชกุศลฉลองพระชนมายุ 3 รอบ แด่สมเด็จพระราชาคณะและพระราชาคณะ 37 รูป เจ้าหน้าที่กรมการศาสนาอาราธนาพระปริตร พระสงฆ์เจริญพระพุทธมนต์และทำน้ำพระพุทธมนต์ จบแล้ว
พระบาทสมเด็จพระเจ้าอยู่หัว สมเด็จพระนางเจ้าฯ พระบรมราชินี และสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ทรงจุดธูปเทียนเครื่องทรงธรรม พระราชาคณะถวายศีล และถวายพระธรรมเทศนากัณฑ์ 1 จบแล้ว ทรงพระกรุณาโปรดเกล้าฯ ให้ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ถวายเครื่องไทยธรรมบูชากัณฑ์เทศน์และถวายจตุปัจจัยไทยธรรมแด่พระสงฆ์ที่เจริญพระพุทธมนต์แล้ว
สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา เข้าเฝ้าทูลละอองธุลีพระบาท พระบาทสมเด็จพระเจ้าอยู่หัวพระราชทานน้ำพระมหาสังข์ ใบมะตูม ทรงเจิม ขณะนั้นพระสงฆ์เจริญชัยมงคลคาถา จบแล้ว
พระบาทสมเด็จพระเจ้าอยู่หัว สมเด็จพระนางเจ้าฯ พระบรมราชินี และสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ทรงหลั่งทักษิโณทก พระสงฆ์ถวายอนุโมทนา ถวายอดิเรก ถวายพระพรลา เสด็จพระราชดำเนินกลับ",https://www.khaosod.co.th/royal-news/news_7449583,https://www.khaosod.co.th/wpapp/uploads/2023/01/%E0%B9%80%E0%B8%88%E0%B9%89%E0%B8%B2%E0%B8%9F%E0%B9%89%E0%B8%B2%E0%B8%AA%E0%B8%B4%E0%B8%A3%E0%B8%B4%E0%B8%A7%E0%B8%B1%E0%B8%93%E0%B8%93%E0%B8%A7%E0%B8%A3%E0%B8%B5-300x169.jpg,-
นายกฯ-ภริยา ลงนามถวายพระพร เจ้าฟ้าสิริวัณณวรีฯ เนื่องในวันคล้ายวันประสูติ 8 ม.ค.,ข่าวด่วน,"8 ม.ค. 2566
-
11:55 น.","นายกฯ-รองนายกฯ-คณะคู่สมรส ลงนามถวายพระพร สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา เนื่องในวันคล้ายวันประสูติ 8 ม.ค.66
เมื่อเวลา 09.30 น. วันที่ 8 ม.ค.66 ณ ห้องแดง อาคารหน่วยราชการในพระองค์ 904 ในพระบรมมหาราชวัง พล.อ.ประยุทธ์ จันทร์โอชา นายกรัฐมนตรี และ รัฐมนตรีว่าการกระทรวงกลาโหม พร้อมด้วย นางนราพร จันทร์โอชา ภริยา ลงนามถวายพระพรชัยมงคล สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา เนื่องในวันคล้ายวันประสูติ 8 มกราคม 2566 ฉลองพระชนมายุ 3 รอบ โดยมีรองนายกรัฐมนตรีและภริยา เข้าร่วมพิธี
Powered By
นายกรัฐมนตรีและภริยา ทูลเกล้าถวายแจกันดอกไม้เบื้องหน้าพระรูปสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ดังนี้ ชุดที่ 1 นายกรัฐมนตรี ถวายความเคารพและทูลเกล้าถวายแจกันดอกไม้ในนาม “นายกรัฐมนตรีและคณะรัฐมนตรี” พร้อมด้วยรองนายกรัฐมนตรี
ชุดที่ 2 นายกรัฐมนตรีและภริยา ถวายความเคารพ โดยนายกรัฐมนตรีทูลเกล้าถวายแจกันดอกไม้ในนาม “นายกรัฐมนตรีและภริยา” ชุดที่ 3 ภริยานายกรัฐมนตรี ถวายความเคารพและทูลเกล้าถวายแจกันดอกไม้ในนาม “คณะคู่สมรสคณะรัฐมนตรี” พร้อมด้วยภริยารองนายกรัฐมนตรี จากนั้น นายกรัฐมนตรีและภริยา ลงนามถวายพระพรชัยมงคล ถวายความเคารพพระรูปฯ เสร็จพิธี",https://www.khaosod.co.th/royal-news/news_7448980,https://www.khaosod.co.th/wpapp/uploads/2023/01/%E0%B8%99%E0%B8%B2%E0%B8%A2%E0%B8%81%E0%B8%AF%E0%B8%A5%E0%B8%87%E0%B8%99%E0%B8%B2%E0%B8%A1-300x169.jpg,"นายกฯลงนาม , เจ้าฟ้าสิริวัณณวรีฯ , "
แถลงการณ์ ฉบับที่ 3 พระอาการประชวร ‘พระองค์ภา’ พระอาการโดยรวม ยังไม่ทรงรู้พระองค์,ข่าวด่วน,"8 ม.ค. 2566
-
07:56 น.","แถลงการณ์สำนักพระราชวัง ฉบับที่ 3 พระอาการประชวร ‘เจ้าฟ้าพัชรกิติยาภา’ พระอาการโดยรวม ยังไม่ทรงรู้พระองค์ พระอาการประชวรหมดพระสติ เกิดจากการเต้นผิดจังหวะของพระหทัยแบบรุนแรง จากการอักเสบของพระหทัยจากเชื้อไมโคพลาสมา
เมื่อวันที่ 8 ม.ค.66 สำนักพระราชวังออกแถลงการณ์ฉบับที่ 3 ความว่า ตามที่สํานักพระราชวัง มีแถลงการณ์ เรื่อง สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ทรงพระประชวรหมดพระสติ ด้วยพระอาการทางพระหทัย และทรงเข้ารับการรักษาพระองค์ที่โรงพยาบาลจุฬาลงกรณ์ สภากาชาดไทย เมื่อวันที่ 15 ธันวาคม พุทธศักราช 2565 ความทราบทั่วกันแล้วนั้น
Powered By
คณะแพทย์ผู้ถวายการรักษา ฯ สรุปการวินิจฉัยว่าพระอาการประชวรหมดพระสติ เกิดจากการเต้นผิดจังหวะของพระหทัยแบบรุนแรง จากการอักเสบของพระหทัยจากเชื้อไมโคพลาสมา (Mycoplasma) ทําให้ทรงพระประชวรหมดพระสติในเวลาต่อมา พระอาการโดยรวมในขณะนี้ยังไม่ทรง รู้พระองค์ คณะแพทย์ยังคงถวายพระโอสถและเครื่องมือเพื่อช่วยการทํางานของพระหทัย พระปัปผาสะ (ปอด) พระวักกะ (ไต) รวมทั้งพระโอสถปฏิชีวนะ และติดตามพระอาการอย่างใกล้ชิดต่อไป
จึงประกาศมาให้ทราบโดยทั่วกัน สํานักพระราชวัง7 มกราคม พุทธศักราช 2566",https://www.khaosod.co.th/royal-news/news_7448712,https://www.khaosod.co.th/wpapp/uploads/2023/01/%E0%B8%AD%E0%B8%87%E0%B8%84%E0%B9%8C%E0%B8%A0%E0%B8%B2-300x169.jpg,-
ครู-นักเรียน นั่งล้อมพระบรมธาตุ 700 ปี สวดมนต์ถวายพระพร 'เจ้าฟ้าพัชรกิติยาภา',ข่าวในพระราชสำนัก,"6 ม.ค. 2566
-
17:23 น.","ครู-นร.นุ่งขาว นั่งล้อมพระบรมธาตุเก่า 700 ปี สวดมนต์ถวายพระพรองค์ภาฯ ให้ทรงหายจากพระอาการประชวร ที่รพ.จุฬาฯตัวแทน 2 ราชสกุลร่วมลงนาม
เมื่อวันที่ 6 ม.ค.66 ที่อาคารภูมิสิริมังคลานุสรณ์ โรงพยาบาลจุฬาลงกรณ์ สภากาชาดไทย มีคณะบุคคลหน่วยงานภาครัฐ เอกชน และประชาชนทั่วไป นำแจกันดอกไม้มาถวายที่หน้าพระรูปพร้อมลงนามถวายพระพร สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากอาการพระประชวรโดยเร็ว
Powered By
อาทิ นางชัชนิต มุสิกไชย มหาคุณ ตัวแทนราชสกุล อรณพ และราชสกุลศิริวงศ์, พลเรือตรี วิจิตร ตันประภา เจ้ากรมกำลังพลทหารเรือ, ผศ.ดร.กนกอร บุญมี มหาวิทยาลัยภาคตะวันออกเฉียงเหนือ, พล.อ.ท.ทวีศักดิ์ เผ่าวิจารณ์ สำนักงานปลัดบัญชีทหารอากาศ, พล.ต.อิสรา ดำรงศักดิ์ ผู้บัญชาการศูนย์สงครามพิเศษ หน่วยบัญชาการสงครามพิเศษ จ.ลพบุรี
และสมาคมแม่บ้านศูนย์สงครามพิเศษ จ.ลพบุรี, ดร.จุฑาทอง จารุมิลินท ผู้อำนวยการมูลนิธิสถาบันวิจัยนโยบายเศรษฐกิจการคลัง, สำนักงานการบินพลเรือนแห่งประเทศไทย, มูลนิธิกู้ภัยร่มไทร
ทั้งนี้สำนักพระราชวัง ประกาศให้ประชาชนเข้าลงนามถวายพระพร ตั้งแต่เวลา 08.00-16.00 น. โดยไม่เว้นวันหยุดราชการ ที่อาคารภูมิสิริมังคลานุสรณ์ โรงพยาบาลจุฬาลงกรณ์ สภากาชาดไทย พร้อมทั้งเปิดให้ลงนามถวายพระพรออนไลน์ได้ที่เว็บไซต์ https://wellwishes.royaloffice.th/
วันเดียวกัน ที่พระบรมธาตุ วัดพระบรมธาตุทุ่งยั้ง ต.ทุ่งยั้ง อ.ลับแล จ.อุตรดิตถ์ ซึ่งเป็นพระบรมธาตุเก่าแก่ บรรจุพระบรมสารีริกธาตุของพระพุทธเจ้า สร้างก่อนการสถาปนาอาณาจักรสุโขทัย หรือกว่า 700 ปี นายกิตติกุล แย้งจันทร์ ผอ.โรงเรียนชุมชนวัดบรมธาตุ สังกัด สำนักงานเขตพื้นที่การศึกษาประถมศึกษาอุตรดิตถ์เขต 1 (สพป.)พร้อมด้วย คณะครู บุคลากรทางการศึกษา นักเรียน ตัวแทนผู้ปกครอง กว่า 250 คน พร้อมใจนุ่งขาว นั่งล้อมรอบพระบรมธาตุด้วยความสงบนิ่ง
จากนั้นนิมนต์พระสงฆ์วัดพระบรมธาตุทุ่งยั้ง นำสวดมนต์ด้วยบทสวดโพชฌังคปริตร บริเวณหน้าพระรูปสมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ขอพระองค์มีพระพลานามัยสมบูรณ์แข็งแรง และหายจากพระอาการประชวรโดยเร็ว
จากนั้นคณะครู นักเรียน ร่วมกันตักบาตรข้าวสารอาหารแห้ง พระสงฆ์เดินบิณฑบาต รอบพระบรมธาตุทอง ถวายเป็นพระราชกุศล แด่สมเด็จพระเจ้าลูกเธอ เจ้าฟ้าพัชรกิติยาภาฯ และรวมพลังแห่งความจงรักภักดี นั่งเจริญจิตภาวนา ขอพรของศาสนา เพื่อปฏิบัติบูชาน้อมถวายพระพรแด่พระองค์ภาฯ ให้ทรงหายจากพระอาการประชวรโดยเร็ว
สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ทรงมีพระมหากรุณาธิคุณเป็นล้นพ้น ต่อประชาชนชาวไทยทุกหมู่เหล่า พระองค์เป็นนักการศึกษา และเป็นแบบอย่างที่ดีให้แก่เด็ก เยาวชน และประชาชนชาวไทย
ทางโรงเรียนชุมชนวัดบรมธาตุ สังกัด สพป.อุตรดิตถ์ เขต 1 จึงจัดพิธีตักบาตรข้าวสารอาหารแห้ง สวดโพชฌังคปริตร และนั่งเจริญจิตภาวนา ล้อมรอบพระบรมธาตุทุ่งยั้ง สิ่งศักดิ์สิทธิ์คู่บ้านคู่เมืองลับแล เพื่อเป็นการหลอมดวงใจให้พระองค์ทรงหายจากพระอาการประชวร และมีสุขภาพแข็งแรงโดยเร็ว",https://www.khaosod.co.th/royal-news/news_7447358,https://www.khaosod.co.th/wpapp/uploads/2023/01/%E0%B8%9E%E0%B8%A3%E0%B8%B0%E0%B8%AD%E0%B8%87%E0%B8%84%E0%B9%8C%E0%B8%A0%E0%B8%B2%E0%B8%AF-300x169.jpg,-
ในหลวง พระราชทานพรปีใหม่ น้ำใจคนไทยเป็นพลังยิ่งใหญ่ ทำให้บ้านเมืองมั่นคง,ข่าวในพระราชสำนัก,"31 ธ.ค. 2565
-
20:42 น.","ในหลวง พระราชทานพรปีใหม่ น้ำใจคนไทยเป็นพลังยิ่งใหญ่ ทำให้บ้านเมืองมั่นคง ขอให้ปราศจากทุกข์ปราศจากภัย และมีความสุขความสำเร็จในสิ่งอันพึงปรารถนา
เมื่อเวลา 20.00 น. วันที่ 31 ธ.ค. 2565 พระบาทสมเด็จพระเจ้าอยู่หัว พระราชทานพระราชดำรัสแก่ประชาชนชาวไทย ในโอกาสขึ้นปีใหม่ พ.ศ. 2566 ณ พระที่นั่งอัมพรสถาน พระราชวังดุสิต ความว่า
Powered By
เนื่องในวาระวันขึ้นปีใหม่ พุทธศักราช 2566 ข้าพเจ้าขอส่งความระลึกถึงและความปรารถนาดีมาอำนวยพรแก่ทุกๆ ท่าน ให้มีความสุขกาย สุขใจ มีสติปัญญาแจ่มใสและเข้มแข็งตลอดจนสุขภาพที่แข็งแรง ประสบแต่ความสุขความเจริญโดยทั่วกัน
คนไทยเรานั้นมีน้ำใจไมตรีต่อกัน ใส่ใจช่วยเหลือเกื้อกูลซึ่งกันและกันเสมอมา ไม่ว่าจะมีเรื่องราวเหตุการณ์ใดๆ เกิดขึ้น เราคนไทยก็ต่างพร้อมจะร่วมมือร่วมใจกัน ปัดเป่าบรรเทาความทุกข์ยากเดือดร้อนของกันและกัน ช่วยเหลือเกื้อกูลให้กำลังใจปลอบโยนซึ่งกันและกัน เพื่อให้ความทุกข์ยากนั้นผ่อนคลายและบรรเทาลง
การที่เราทั้งหลายสามารถร่วมมือร่วมใจ รับมือกับสถานการณ์ต่างๆ ไม่ว่าจะเป็นสถานการณ์ของโรคระบาดหรือเหตุการณ์ภัยพิบัติใดๆ ที่เกิดขึ้น เราคนไทยก็สามารถร่วมมือแก้ไขและป้องกัน จนสถานการณ์ต่างๆ เหล่านั้นผ่านพ้นและคลี่คลายไปได้ด้วยดี นั่นเป็นเพราะพื้นฐานจิตใจที่ดีงามของคนไทย ซึ่งมีความเมตตาเห็นอกเห็นใจซึ่งกันและกัน
น้ำใจไมตรีอันทรงคุณค่าที่เราทุกคนมีให้แก่กันนี้ เปรียบเสมือนพลังอันยิ่งใหญ่ที่ผนึกเข้าด้วยกัน เป็นกำลังสำคัญให้บ้านเมืองของเรานั้น มั่นคงดำรงอยู่และพัฒนาก้าวหน้ายิ่งๆ ขึ้นไป ได้อย่างยั่งยืนถาวรตลอดไป
ขออำนาจแห่งคุณพระศรีรัตนตรัยและสิ่งศักดิ์สิทธิ์ที่ท่านเคารพนับถือ พร้อมด้วยพระบารมีแห่งพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร
จงคุ้มครองรักษาทุกท่าน ให้ปราศจากทุกข์ปราศจากภัย และมีความสุขความสำเร็จในสิ่งอันพึงปรารถนาตลอดศกหน้านี้และตลอดไป",https://www.khaosod.co.th/royal-news/news_7439683,https://www.khaosod.co.th/wpapp/uploads/2022/12/%E0%B9%83%E0%B8%99%E0%B8%AB%E0%B8%A5%E0%B8%A7%E0%B8%87-300x169.jpg,-
ในหลวง พระราชินี พระราชทานบัตรอวยพรปีใหม่ พ.ศ. 2566 แก่ชาวไทย,ข่าวในพระราชสำนัก,"31 ธ.ค. 2565
-
20:02 น.","ในหลวง พระราชินี พระราชทานบัตรอวยพรปีใหม่ พ.ศ. 2566 แก่ชาวไทย
เมื่อวันที่ 31 ธ.ค. 2565 พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี พระราชทานบัตรอวยพรปีใหม่ ประจำปีพุทธศักราช 2566 แก่ปวงชนชาวไทย ด้านหน้าของบัตรพระราชทานพรปีใหม่ มีตราประจำพระราชวงศ์จักรีอยู่กึ่งกลาง ด้านล่างเป็นตราพระปรมาภิไธย ว.ป.ร. และตราพระนามาภิไธย ส.ท.
Powered By
บัตรพระราชทานพร ด้านขวามีพระบรมฉายาลักษณ์พระบาทสมเด็จพระเจ้าอยู่หัว ที่ทรงฉายกับสมเด็จพระนางเจ้าฯ พระบรมราชินี ใต้พระบรมฉายาลักษณ์ระบุพระปรมาภิไธย “พระบาทสมเด็จพระเจ้าอยู่หัว” และพระนามาภิไธย “สมเด็จพระนางเจ้าฯ พระบรมราชินี” ส่วนด้านซ้ายมีข้อความว่า “พระราชทานพรปีใหม่ พ.ศ.๒๕๖๖” พร้อมทั้งทรงลงพระปรมาภิไธย และพระนามาภิไธย
 ",https://www.khaosod.co.th/royal-news/news_7439632,https://www.khaosod.co.th/wpapp/uploads/2022/12/%E0%B8%AA.%E0%B8%84.%E0%B8%AA.-300x169.jpg,-
กรมสมเด็จพระเทพฯ เสด็จฯ ไปทรงเยี่ยมติดตามพระอาการ เจ้าฟ้าพัชรกิติยาภาฯ,ข่าวในพระราชสำนัก,"31 ธ.ค. 2565
-
15:56 น.","กรมสมเด็จพระเทพฯ เสด็จฯ ไปทรงเยี่ยมติดตามพระอาการประชวร เจ้าฟ้าพัชรกิติยาภาฯ โดยมีประชาชนเฝ้ารอรับเสด็จจำนวนมาก
เมื่อเวลา 15.15 น. วันที่ 31 ธ.ค. 2565 สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินไปยังอาคารภูมิสิริมังคลานุสรณ์ โรงพยาบาลจุฬาลงกรณ์ สภากาชาดไทย เพื่อทรงเยี่ยมและติดตามพระอาการประชวรสมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา เป็นการส่วนพระองค์ โดยมีประชาชนเฝ้ารอรับเสด็จจำนวนมาก
Powered By
วันเดียวกัน มีคณะบุคคลหน่วยงานภาครัฐ เอกชน และประชาชนทั่วไป ได้นำแจกันดอกไม้มาถวายที่หน้าพระรูปพร้อมลงนามถวายพระพร สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากอาการพระประชวร
อาทิ คณะกรรมการวัดศรีเกษตราราม บ้านปากนาสวน ต.นาสวน อ.ศรีสวัสดิ์ จ.กาญจนบุรี พร้อมด้วย ชาวบ้านชุมชนชาวกระเหรี่ยง อ.ศรีสวัสดิ์ จ.กาญจนบุรี ผู้ประกอบการร้านผ้าไหมไทย จากเขตจตุจักร กทม. กลุ่มชาวบ้านบ้านเอื้ออาทร ต.เสาธงหิน อ.บางใหญ่ จ.นนทบุรี คณะกรรมการบริหารสมาคมผู้ปกครองโรงเรียนเตรียมอุดมศึกษา (พญาไท), ชมรมศิลปวัฒนธรรมรักษ์ไทย
ผู้สื่อข่าวรายงานว่า พระบาทสมเด็จพระเจ้าอยู่หัว ทรงพระกรุณาโปรดเกล้าฯ ให้จิตอาสาพระราชทานนำอาหารพระราชทาน ข้าวเหนียวหมูปิ้ง ขนม และน้ำดื่ม มาแจกให้กับประชาชนที่มารับบริการทางการแพทย์และประชาชนที่มาลงนามถวายพระพร ที่ชั้น 1 ด้านข้างอาคารภูมิสิริมังคลานุสรณ์
ทั้งนี้สำนักพระราชวัง ได้ประกาศให้ประชาชนเข้าลงนามถวายพระพร ตั้งแต่เวลา 08.00 -16.00 น. โดยไม่เว้นวันหยุดราชการ พร้อมทั้งเปิดให้ลงนามถวายพระพรออนไลน์ได้ที่เว็บไซต์ https://wellwishes.royaloffice.th/
 ",https://www.khaosod.co.th/royal-news/news_7439336,https://www.khaosod.co.th/wpapp/uploads/2022/12/%E0%B8%81%E0%B8%A3%E0%B8%A1%E0%B8%AA%E0%B8%A1%E0%B9%80%E0%B8%94%E0%B9%87%E0%B8%88%E0%B8%9E%E0%B8%A3%E0%B8%B0%E0%B9%80%E0%B8%97%E0%B8%9E%E0%B8%AF-1-300x169.jpg,-
โปรดเกล้าฯ พระราชทานปฏิทินหลวง พ.ศ.2566 แก่ผู้ลงนามถวายพระพร วันที่ 1 ม.ค.นี้,ข่าวในพระราชสำนัก,"29 ธ.ค. 2565
-
15:27 น.","โปรดเกล้าฯ พระราชทานปฏิทินหลวง พ.ศ.2566 แก่ผู้ลงนามถวายพระพร เนื่องในเทศกาลวันขึ้นปีใหม่ 1 ม.ค.นี้ ตั้งแต่เวลา 08.00-17.00 น.
วันที่ 29 ธ.ค. 2565 ผู้สื่อข่าวรายงานว่า ที่เว็บไซต์หน่วยราชการในพระองค์ เผยแพร่ข่าวความว่า พระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี ทรงพระกรุณาโปรดเกล้า ฯ พระราชทานปฏิทินหลวง พุทธศักราช 2566 แก่ผู้ที่มาลงนามถวายพระพร เนื่องในเทศกาลวันขึ้นปีใหม่ พุทธศักราช 2566 ในวันอาทิตย์ที่ 1 มกราคม 2566 ตั้งแต่เวลา 08.00-17.00 น. การนี้ สำนักพระราชวังได้จัดเตรียมสถานที่สำหรับลงนามถวายพระพร ดังนี้
Powered By
– พระบรมมหาราชวัง (บริเวณสนามข้างศาลาลูกขุนใน)
– พระราชวังบางปะอิน
– วังไกลกังวล
– พระตำหนักภูพิงคราชนิเวศน์
– พระตำหนัก ภูพานราชนิเวศน์
– พระตำหนัก ทักษิณราชนิเวศน์
โปรดแต่งกายสุภาพ และแสดงบัตรประจำตัวประชาชน (สำหรับชาวไทย) สำเนาหนังสือเดินทาง (สำหรับชาวต่างชาติ) ที่จุดคัดกรอง และปฏิบัติตามมาตรการป้องกันการแพร่ระบาดของโรคติดเชื้อไวรัสโควิด-19 อย่างเคร่งครัด ประชาชนที่มาลงนามในพระบรมมหาราชวังสามารถนำรถยนต์มาจอดได้ที่บริเวณท้องสนามหลวง (ฝั่งทิศเหนือ)",https://www.khaosod.co.th/royal-news/news_7436594,https://www.khaosod.co.th/wpapp/uploads/2022/12/%E0%B8%9B%E0%B8%8F%E0%B8%B4%E0%B8%97%E0%B8%B4%E0%B8%99%E0%B8%AB%E0%B8%A5%E0%B8%A7%E0%B8%87-300x169.jpg,-
กรมสมเด็จพระเทพฯ ทรงบาตร พระราชทานพรปีใหม่ 'ขอให้มีความสุขทั้งกายและใจ มีความเจริญแบบยั่งยืน',ข่าวในพระราชสำนัก,"29 ธ.ค. 2565
-
11:33 น.","กรมสมเด็จพระเทพฯ เสด็จฯ ไปทรงบาตร เนื่องในโอกาสส่งท้ายปีเก่าต้อนรับปีใหม่ 66 ณ หน้าอาคารภูมิสิริมังคลานุสรณ์ รพ.จุฬาลงกรณ์ สภากาชาดไทย
เมื่อเวลา 07.00 น. วันที่ 29 ธ.ค.65 สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี อุปนายิกาผู้อำนวยการสภากาชาดไทย เสด็จพระราชดำเนิน ไปยังด้านหน้าอาคารภูมิสิริมังคลานุสรณ์ โรงพยาบาลจุฬาลงกรณ์ สภากาชาดไทย ทรงบำเพ็ญพระราชกุศล ทรงบาตรพระสงฆ์จำนวน 16 รูป เนื่องในโอกาสส่งท้ายปีเก่าต้อนรับปีใหม่ 2566
Powered By
นอกจากนี้ คณะผู้บริหาร คณาจารย์ แพทย์ พยาบาล บุคลากร โรงพยาบาลจุฬาลงกรณ์, สภากาชาดไทย, คณะแพทยศาสตร์ จุฬาลงกรณ์มหาวิทยาลัย และประชาชนทั่วไป เฝ้าฯ รับเสด็จ และร่วมใส่บาตรแด่พระภิกษุสงฆ์จำนวน 100 รูป ในบริเวณพิธี
โอกาสนี้ นายเตช บุนนาค เลขาธิการสภากาชาดไทย ทูลเกล้าทูลกระหม่อมถวายของขวัญ และรศ.นพ.ฉันชาย สิทธิพันธุ์ ผู้อำนวยการโรงพยาบาลจุฬาลงกรณ์ สภากาชาดไทย และคณบดีคณะแพทยศาสตร์ จุฬาลงกรณ์มหาวิทยาลัย ทูลเกล้าทูลกระหม่อมถวายปฏิทินประจำปี 2566 จากนั้น พระราชทานพรเนื่องในโอกาสวันขึ้นปีใหม่ 2566 แก่เจ้าหน้าที่สภากาชาดไทย ตลอดจนประชาชนที่เฝ้าทูลละอองพระบาทรับเสด็จ เพื่อความเป็นสิริมงคลตลอดทั้งปี
ทั้งนี้ สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี อุปนายิกาผู้อำนวยการสภากาชาดไทย ทรงมีพระราชดำรัสพระราชทานพรปีใหม่ 2566 ความว่า
“เนื่องในโอกาสที่อาจจะเปลี่ยนปีใหม่เข้ามา ก็ขอให้ปีใหม่นี้ ทำให้ทุกๆ ท่านในที่นี้ ก็ให้มีความสุขทั้งกายและใจ ประสบความสำเร็จในทุกๆ อย่างที่ปรารถนา แล้วก็มีสุขภาพที่แข็งแรง แล้วก็แข็งแรงทั้งกายและใจ ที่จะทำอะไรได้ตามความต้องการ ทั้งตัวท่านและครอบครัวให้มีความเจริญแบบยั่งยืน ถึงปีใหม่จะมีพรใหม่แต่พรเก่าก็ใช้ได้เรื่อยๆ ก็ให้ทุกอย่างที่ดีๆ สิ่งที่ไม่ดีอย่าไปคิดถึง ก็ให้ร่าเริงแจ่มใสทุกๆ ท่าน”
จากนั้น เสด็จฯ ไปยังหน้าอาคารอานันทมหิดล ทรงปลูกต้นชมพูพันธุ์ทิพย์ และเสด็จเข้าสำนักบริหารวิชาการสุขภาพโลก คณะแพทยศาสตร์ จุฬาลงกรณ์มหาวิทยาลัย อาคารอานันทมหิดล ชั้น 3 โดยมี รศ.นพ.ฉันชาย สิทธิพันธุ์ ผู้อำนวยการโรงพยาบาลจุฬาลงกรณ์ สภากาชาดไทย และคณบดีคณะแพทยศาสตร์ จุฬาลงกรณ์มหาวิทยาลัย เข้าเฝ้าฯ ทูลเกล้าฯ ถวายสูจิบัตรและของที่ระลึก
และ ศ.นพ.สุทธิพงศ์ วัชรสินธุ กรรมการผู้ทรงคุณวุฒิ สำนักบริหารวิชาการสุขภาพโลก คณะแพทยศาสตร์ จุฬาลงกรณ์มหาวิทยาลัย กราบบังคมทูลรายงานวัตถุประสงค์ของการจัดตั้งสำนักบริหารวิชาการสุขภาพโลกฯ ทอดพระเนตรวีดิทัศน์ เกี่ยวกับการจัดตั้งสำนักบริหารวิชาการสุขภาพโลกฯ
และ ศ.นพ.เกียรติ รักษ์รุ่งธรรม ผู้อำนวยการสำนักบริหารวิชาการสุขภาพโลกฯ กราบบังคมทูลรายงานกิจกรรมของสำนักบริหารวิชาการสุขภาพโลกฯ โดยสำนักบริหารวิชาการสุขภาพโลกฯ หรือ School of Global Health – SGH มีเป้าหมายในการเป็นแพลตฟอร์มขับเคลื่อนการบริหารหลักสูตรนานาชาติ เพื่อยกระดับหลักสูตรบัณฑิตศึกษาและการเรียนรู้ตลอดชีวิต
พร้อมทั้งผลิตบัณฑิตรุ่นใหม่ที่จะเสริมกำลังคนที่มีสมรรถนะและศักยภาพสูงให้ตอบสนองความต้องการของสังคมในสายอาชีพที่เกี่ยวข้องกับระบบการดูแลสุขภาวะทั้งในประเทศไทยและต่างประเทศ นอกจากนี้ ยังสร้างระบบและเครือข่ายทำวิจัยร่วมกับนักวิจัยจากทุกภูมิภาคของโลก ในการตอบโจทย์ที่ท้าทายด้าน Global Health (สุขภาพโลก) รวมทั้งความเหลื่อมล้ำด้านสุขภาพ
ปัจจุบัน สำนักบริหารวิชาการสุขภาพโลกฯ ร่วมกับฝ่ายบัณฑิตศึกษา ได้ขับเคลื่อนการเรียนการสอนในหลักสูตรนานาชาติระดับบัณฑิตศึกษารูปแบบใหม่ของคณะแพทยศาสตร์ จุฬาลงกรณ์มหาวิทยาลัย ได้แก่ หลักสูตรวิทยาศาสตรมหาบัณฑิต เช่น สาขาวิชาเวชศาสตร์คลินิก, สาขาวิชาวิทยาศาสตร์การแพทย์ และ สาขาวิชาการพัฒนาสุขภาพ
รวมทั้งหลักสูตรวิทยาศาสตรดุษฎีบัณฑิต เช่น สาขาวิชาเวชศาสตร์คลินิก, สาขาวิชาวิทยาศาสตร์การแพทย์ และสาขาวิชาชีวเวชศาสตร์และชีวเทคโนโลยี เป็นต้น โดยเปิดรับนิสิตนักศึกษาจากทุกมุมโลกในหลากหลายศาสตร์ที่สนใจการทำงานวิจัยเพื่อตอบโจทย์ปัญหาท้าทายด้านสุขภาพโลก
ต่อจากนั้น พระราชทานของที่ระลึกแก่ผู้มีอุปการคุณ และทรงวาดภาพฝีพระหัตถ์บนผืนผ้าใบ และฉายพระฉายาลักษณ์ร่วมกับคณะกรรมการสำนักบริหารวิชาการสุขภาพโลก คณะแพทยศาสตร์ จุฬาลงกรณ์มหาวิทยาลัย และผู้มีอุปการคุณ ก่อนเสด็จพระราชดำเนินกลับ",https://www.khaosod.co.th/royal-news/news_7435958,https://www.khaosod.co.th/wpapp/uploads/2022/12/%E0%B8%81%E0%B8%A3%E0%B8%A1%E0%B8%AA%E0%B8%A1%E0%B9%80%E0%B8%94%E0%B9%87%E0%B8%88%E0%B8%9E%E0%B8%A3%E0%B8%B0%E0%B9%80%E0%B8%97%E0%B8%9E%E0%B8%AF-300x169.jpg,-
ในหลวง พระราชินี ทรงวางพุ่มดอกไม้ถวายราชสักการะ สมเด็จพระเจ้าตากสินมหาราช,ข่าวในพระราชสำนัก,"28 ธ.ค. 2565
-
19:21 น.","ในหลวง พระราชินี เสด็จฯ ไปทรงวางพุ่มดอกไม้ถวายราชสักการะ สมเด็จพระเจ้าตากสินมหาราช เนื่องในวันสมเด็จพระเจ้าตากสินมหาราช
เมื่อเวลา 18.37 น. วันที่ 28 ธ.ค. 2565 พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี เสด็จพระราชดำเนินไปทรงวางพุ่มดอกไม้ถวายราชสักการะ ณ พระบรมราชานุสาวรีย์สมเด็จพระเจ้าตากสินมหาราช วงเวียนใหญ่ เขตคลองสาน กรุงเทพมหานคร เนื่องในวันสมเด็จพระเจ้าตากสินมหาราช
Powered By
จากนั้นเวลา 18.57 น. พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี
เสด็จลง ณ ศาลาดุสิดาลัย สวนจิตรลดา พระราชวังดุสิต พระราชทานพระบรมราชวโรกาสให้ คณะกรรมการมูลนิธิทุนการศึกษาพระราชทานสมเด็จพระบรมโอรสาธิราช ฯ สยามมกุฎราชกุมาร (ม.ท.ศ.) คณะอนุกรรมการขับเคลื่อนงานมูลนิธิฯ และผู้ว่าราชการจังหวัดทุกจังหวัด นำ นักเรียนทุนการศึกษาพระราชทาน ฯ รุ่นที่ 14 ปีการศึกษา 2565 เฝ้าทูลละอองธุลีพระบาท รับพระราชทานทุน นักเรียนทุนพระราชทาน ฯ ดีเด่น รุ่นที่ 11 และครูดีเด่น ประจำปี 2565 เฝ้าทูลละอองธุลีพระบาท รับพระราชทานโล่เชิดชูเกียรติ กับนักเรียนทุนพระราชทานฯ รุ่นที่ 5 รุ่นที่ 6 รุ่นที่ 7 รุ่นที่ 9 และรุ่นที่ 10 ที่สำเร็จการศึกษาระดับปริญญาตรี และนักเรียนทุนเฉลิมพระเกียรติ ในโอกาสพระราชพิธีบรมราชาภิเษก ประจำปี 2565 เฝ้าทูลละอองธุลีพระบาท สำนึกในพระมหากรุณาธิคุณ ที่ได้บรรจุเข้ารับราชการ และรับพระราชทานทุนเฉลิมพระเกียรติ ฯ ไปศึกษาต่อระดับปริญญาโท
ในโอกาสนี้ คณะครูผู้ดูแลนักเรียนทุนพระราชทาน ฯ รุ่นที่ 14 ร่วมเข้าเฝ้าทูลละอองธุลีพระบาท ด้วย
โครงการทุนการศึกษาพระราชทานสมเด็จพระบรมโอรสาธิราช ฯ สยามมกุฎราชกุมาร (ม.ท.ศ.)
เป็นโครงการที่พระบาทสมเด็จพระเจ้าอยู่หัว ทรงมีพระราชดำริให้ดำเนินการด้วยพระราชทรัพย์ส่วนพระองค์และเงินที่ราษฎรทูลเกล้าทูลกระหม่อมถวาย โดยเสด็จพระราชกุศล และจัดตั้งมูลนิธิทุนการศึกษาพระราชทาน สมเด็จพระบรมโอรสาธิราช ฯ สยามมกุฎราชกุมาร ขึ้น เรียกโดยย่อว่า ม.ท.ศ. ตั้งแต่ปี 2552 โดยทรงเป็นองค์ประธานกรรมการมูลนิธิ ฯ
ที่ผ่านมามูลนิธิ ฯ ได้จัดสรรทุนพระราชทาน ฯ ไปแล้ว 608 ล้านบาท มีนักเรียนที่ได้รับทุนพระราชทาน ฯ ไปแล้ว รวม 13 รุ่น จำนวน 2,088 ราย ได้รับโอกาสในการศึกษาอย่างต่อเนื่อง ตั้งแต่ระดับชั้นมัธยมศึกษาตอนปลายสายสามัญ สายอาชีพ จนถึงปริญญาตรีหรือเทียบเท่า พร้อมจัดให้มีระบบการดูแลและพัฒนาศักยภาพนักเรียนทุนพระราชทาน ฯ บ่มเพาะให้มีทัศนคติที่ถูกต้องดีงาม ปัจจุบันมีนักเรียนทุนพระราชทาน ฯ ที่สำเร็จการศึกษาระดับปริญญาตรีไปแล้ว รวม 7 รุ่น จำนวนเกือบ 800 ราย ซึ่งร้อยละ 66 ได้กลับไปทำงานในภูมิภาคและจังหวัดที่รับทุน
สำหรับในปีการศึกษา 2565 มีนักเรียนที่ได้รับทุนพระราชทาน ฯ รุ่นที่ 14 จำนวน 152 ราย และมีนักเรียนทุนพระราชทาน ฯ รุ่นที่ 6 ถึงรุ่นที่ 13 จำนวน 1,012 ราย ที่อยู่ระหว่างศึกษาในระดับชั้นมัธยมศึกษาตอนปลายสายสามัญ สายอาชีพ และระดับปริญญาตรีหรือเทียบเท่า ได้รับทุนพระราชทาน ฯ ต่อเนื่อง รวมเงินทุนพระราชทานในปีการศึกษานี้ จำนวนทั้งสิ้น 94 ล้านบาท
ส่วนนักเรียนทุนพระราชทาน ฯ รุ่นที่ 11 ที่สำเร็จการศึกษาระดับชั้นมัธยมศึกษาตอนปลาย และเข้าศึกษาต่อระดับปริญญาตรีในปีการศึกษานี้ ส่วนใหญ่ศึกษาในสาขาที่เป็นความต้องการของประเทศ อาทิ วิทยาศาสตร์สุขภาพ แพทยศาสตร์ ทันตแพทยศาสตร์ พยาบาลศาสตร์ วิศวกรรมศาสตร์ และเทคโนโลยี
ซึ่งในปีนี้มีนักเรียนทุนพระราชทาน ฯ ดีเด่น รุ่นที่ 11 จำนวน 10 ราย ที่มีผลการเรียนดีเยี่ยม ประพฤติตนเป็นแบบอย่างที่ดี มีทัศนคติที่ถูกต้องดีงาม มีจิตอาสา รวมทั้งครูดีเด่นจากทุกภูมิภาค จำนวน 8 ราย เป็นครูที่มีความทุ่มเททำหน้าที่ครูเพื่อศิษย์อย่างแท้จริง ประพฤติตนเป็นแบบอย่างที่ดี สมควรแก่การยกย่อง เฝ้าทูลละอองธุลีพระบาท รับพระราชทานโล่เชิดชูเกียรติ
นอกจากนี้ ในปีนี้เป็นปีที่ 2 ที่ได้มีการคัดเลือกนักเรียนทุนพระราชทาน ฯ ที่สำเร็จการศึกษา
ระดับปริญญาตรีตามหลักสูตร เข้ารับทุนเฉลิมพระเกียรติในโอกาสพระราชพิธีบรมราชาภิเษก ปีละ 10 ทุน โดยเป็นทุนการศึกษาระดับปริญญาโททั้งในและต่างประเทศ ในปีนี้มีนักเรียนที่ได้รับทุนเฉลิมพระเกียรติฯ จำนวน 10 ราย ทุกรายได้รับการบรรจุเข้ารับราชการที่กระทรวงต่างๆ เมื่อวันที่ 3 ต.ค. 2565 และจะปฏิบัติราชการที่ส่วนกลางเป็นเวลา 2 ปี จากนั้นจึงไปศึกษาต่อในระดับปริญญาโท เมื่อสำเร็จการศึกษาจะกลับไปปฏิบัติราชการในส่วนภูมิภาคและจังหวัดที่รับทุนต่อไป
นับเป็นพระมหากรุณาธิคุณอย่างหาที่สุดมิได้ แก่นักเรียนทุนพระราชทานฯ ซึ่งนักเรียนทุกคนล้วนมีความจงรักภักดีต่อสถาบันชาติ ศาสนา พระมหากษัตริย์ และมีจิตใจที่มุ่งมั่นในการดำรงตนให้ถึงพร้อมด้วยความดี มีคุณธรรม และความรู้ เพื่อทำประโยชน์ให้แก่ส่วนรวมและประเทศชาติ และตอบแทนคุณแผ่นดิน",https://www.khaosod.co.th/royal-news/news_7435436,https://www.khaosod.co.th/wpapp/uploads/2022/12/%E0%B9%83%E0%B8%99%E0%B8%AB%E0%B8%A5%E0%B8%A7%E0%B8%87-%E0%B8%9E%E0%B8%A3%E0%B8%B0%E0%B8%A3%E0%B8%B2%E0%B8%8A%E0%B8%B4%E0%B8%99%E0%B8%B5-1-300x169.jpg,-
ทางการเหอหนาน “แฉเอง” ติดโควิดแล้ว 88.5 ล้านคน-เกือบ 90% จากทั้งมณฑล,รอบโลก,"9 ม.ค. 2566
-
20:30 น.","ทางการเหอหนาน “แฉเอง” ติดโควิดแล้ว 88.5 ล้านคน-เกือบ 90% จากทั้งมณฑล
ทางการเหอหนาน “แฉเอง” – บีบีซี รายงานวันที่ 9 ม.ค. ว่า นายก่าน กวนเฉิง เจ้าหน้าที่ฝ่ายบริหารของ มณฑลเหอหนาน ทางตอนกลางของประเทศจีน เปิดเผยว่าประชาชนเกือบร้อยละ 90 ทั่วทั้งมณฑล หรือราว 88.5 ล้านคนติดเชื้อโควิด-19 แล้ว แต่ไม่ได้ระบุถึงช่วงเวลาที่แน่ชัดว่าการติดเชื้อเกิดขึ้นเมื่อไหร่
Powered By
อย่างไรก็ตาม นโยบายโควิดเป็นศูนย์ที่ควบคุมอัตราการติดเชื้อให้ต่ำที่สุดเท่าที่จะเป็นไปได้เลิกบังคับใช้เมื่อต้นเดือนธ.ค.2565 หลายฝ่ายจึงคาดว่าการระบาดครั้งใหญ่ในมณฑลเหอหนานน่าจะเกิดขึ้นในช่วงไม่กี่สัปดาห์ที่ผ่านมา
ภาพประกอบ: A nurse shows the drugs to a family members as elderly patients with COVID symptoms receive intravenous drips while using a ventilators at the emergency ward of a hospital in Fuyang in central China’s Anhui province on Jan. 4, 2023. China’s healthcare authorities declined to include Pfizer’s COVID-treatment drug in a national reimbursement list that would have allowed patients to get it at a cheaper price throughout the country, saying it was too expensive. (Chinatopix Via AP)
นายก่านระบุอีกว่าเดินทางไปตรวจสถานการณ์ที่คลินิกรักษาผู้ป่วยเป็นไข้หนักซึ่งมีจำนวนผู้ติดเชื้อสูงสุดเมื่อวันที่ 19 ธ.ค. จากนั้นตัวเลขค่อยๆ ลดลงอย่างต่อเนื่อง
การเปิดเผยของทางการมณฑลเหอหนานมีความขัดแย้งกับข้อมูลส่วนกลางของคณะกรรมการด้านสุขภาพแห่งชาติที่ระบุว่า ตั้งแต่ผ่อนคลายนโยบายโควิดเป็นศูนย์ ประเทศจีนมีผู้ป่วยโรคโควิด-19 รายใหม่ราว 120,000 คน จากประชากรทั้งประเทศกว่า 1,400 ล้านคน และเสียชีวิตราว 30 ราย
ขณะที่ทางการท้องถิ่นในกลายพื้นที่ทั่วประเทศจีนทยอยเปิดเผยข้อมูลการติดเชื้อโควิด-19 ที่ต่างจากข้อมูลรัฐบาลกลางเช่นกัน รวมถึงเมืองชิงเต่า มณฑลชานตง ที่ระบุว่ามีประชาชนกว่า 500,000 คนติดเชื้อโควิด-19 ต่อวัน แต่ถูกรัฐบาลส่วนกลางลบข้อมูลและระบุว่ามีผู้ป่วยรายใหม่ไม่กี่สิบคนในแต่ละวัน
ภาพประกอบ: Family members look after their elderly relatives with COVID symptoms at the emergency ward of a hospital in Fuyang in central China’s Anhui province on Jan. 4, 2023. China’s healthcare authorities declined to include Pfizer’s COVID-treatment drug in a national reimbursement list that would have allowed patients to get it at a cheaper price throughout the country, saying it was too expensive. (Chinatopix Via AP)
Passengers push their luggage through the international arrivals hall at Beijing Capital International Airport after China lifted the coronavirus disease (COVID-19) quarantine requirement for inbound travellers in Beijing, China January 8, 2023. REUTERS/Thomas Peter
 ข่าวที่เกี่ยวข้อง:
ผู้เชี่ยวชาญชู “ยาแพทย์แผนจีน” ยุทธศาสตร์ใหม่ รับมือ-สกัดอาการโควิดรุนแรง
ไต้หวัน “เสนอช่วยเหลือ” จีนสู้โควิด อินเดียเจอ 11 สายพันธุ์ย่อยในนักท่องเที่ยว",https://www.khaosod.co.th/covid-19/news_7451195,"data:image/png;base64,iVBORw0KGgoAAAANSUhEUgAAAAEAAAABCAQAAAC1HAwCAAAAC0lEQVR42mNkYAAAAAYAAjCB0C8AAAAASUVORK5CYII=","แฉเอง , ทางการเหอหนาน “แฉเอง” , มณฑลเหอหนาน , โควิด-19 , จีน , "
อธิบดี คร.เผยโควิดลูกผสมไม่น่าห่วง ทบทวนข้อแนะนำป้องกันโควิดนทท.ต่างชาติ,ข่าวโควิด-19,"9 ม.ค. 2566
-
16:40 น.","อธิบดีกรมควบคุมโรค เผยทีมวิชาการประชุมทบทวนข้อแนะนำ นักท่องเที่ยวต่างชาติ รับมือป้องกันโควิด หลังมีข้อมูลเพิ่ม ยันไม่ต้องเปิด Hospitel รองรับ
เมื่อวันที่ 9 ม.ค.66 ที่กรมควบคุมโรค นพ.ธเรศ กรัษนัยรวิวงค์ อธิบดีกรมควบคุมโรค ให้สัมภาษณ์ถึงกรณีข้อกังวลเชื้อโควิด 19 สายพันธุ์ลูกผสม XAY.2 ระหว่างเดลตาและโอมิครอน ว่า ในส่วนของสายพันธุ์ลูกผสมต่างๆ ยังไม่ได้มีข้อน่ากังวลอะไรเพิ่มมากขึ้น
Powered By
ทั้งนี้ ในส่วนของนักท่องเที่ยวต่างชาติ เรามีกลไกการเฝ้าระวังตั้งแต่สนามบิน หากมีอาการป่วยไข้และพบว่าติดเชื้อโควิด 19 จะส่งผลตรวจเชื้อไปยังกรมวิทยาศาสตร์การแพทย์ที่รับหน้าที่เรื่องการตรวจวิเคราะห์สายพันธุ์ ย้ำว่าตอนนี้ยังเป็นระบบเฝ้าระวัง ยังไม่มีอะไร เพราะยังเป็นเชื้อเดิมๆ จำนวนผู้ติดเชื้อและผู้ป่วยก็ยังเป็นไปตามอัตราที่เราพบ ไม่ได้เพิ่มมากขึ้น
เมื่อถามถึงกรณีพูดถึงการนำ Hospitel กลับมาดูแลนักท่องเที่ยวต่างชาติ จำเป็นหรือไม่ นพ.ธเรศ กล่าวว่า แนวทางการรักษาพยาบาลนั้นเปลี่ยนไปแล้ว ไม่จำเป็นต้องนอนในสถานพยาบาล หากอาการน้อยก็รักษาแบบผู้ป่วยนอก อย่างนักท่องเที่ยวทีมก็ดูแล้วว่า หากป่วยโควิด 19 ก็อยู่ในโรงแรมที่เขาอยู่ แต่เป็นการรักษาแบบผู้ป่วยนอก
ในความเห็นเบื้องต้นก็ยังไม่จำเป็นต้องเป็น Hospitel เพราะ Hospitel คือสถานพยาบาลชั่วคราว แต่นี่เหมือนเราป่วยไข้รักษาอยู่ในห้องพักของเรา ระบบในการดูแลก็เน้นการดูแลตนเอง ใส่หน้ากากป้องกันตัว โรงแรมมีหน้าที่ระมัดระวังป้องกัน หากมีอาการมาก รพ.ก็ต้องแนะนำไปรักษาที่ รพ. หากรักษาครบก็ไม่มีอาการก็เดินทางกลับได้
เมื่อถามว่า ผู้ป่วยจำเป็นต้องอยู่ในห้องพักอย่างเดียวหรือไม่ หรือยังออกมาภายนอกห้องได้ นพ.ธเรศ กล่าวว่า จริงๆ เราก็แนะนำให้สวมหน้ากากอนามัย งดการออกไปสัมผัสในที่ชุมชน ก็เหมือนเราเป็นหวัดก็แนะนำให้พักรักษาตัว เป็นลักษณะของ Social Distancing ไป และดูอาการตัวเอง
ถามต่อว่า การประชุมคณะกรรมการวิชาการ ภายใต้ พ.ร.บ.โรคติดต่อ พ.ศ. 2558 มีประเด็นเรื่องมาตรการ หรือข้อแนะนำสำหรับนักท่องเที่ยวต่างชาติอะไรเพิ่มเติมหรือไม่ นพ.ธเรศ กล่าวว่า เรามีคำแนะนำออกไปชุดที่ 1 แล้ว อาจจะทบทวนหลังจากมีข้อมูลบางอย่าง
ซึ่งวันนี้ประชุมทบทวนโดยคณะกรรมการวิชาการฯ ซึ่งพิจารณาโดยรวมทุกประเทศไม่ได้เจาะจงเฉพาะประเทศใดประเทศหนึ่ง ถ้าเสร็จและได้ข้อสรุปแล้วน่าจะมีแถลงอย่างเป็นทางการ",https://www.khaosod.co.th/covid-19/news_7450962,https://www.khaosod.co.th/wpapp/uploads/2023/01/%E0%B8%AD%E0%B8%98%E0%B8%B4%E0%B8%9A%E0%B8%94%E0%B8%B5%E0%B8%84%E0%B8%A3.-300x169.jpg,"Hospitel , กรมควบคุมโรค , "
มาแล้ว 'อนุทิน' รับนทท.จีนไฟลต์แรก 269 คน วันนี้มา 15 เที่ยว เลิกตรวจใบรับรองวัคซีน,ข่าวด่วน,"9 ม.ค. 2566
-
15:15 น.","‘อนุทิน’ ต้อนรับนักท่องเที่ยวจีนไฟลต์แรก หลังเปิดประเทศ 269 คน วันนี้มา 15 เที่ยวบิน 3,465 คน ยกเลิกตรวจใบรับรองวัคซีนโควิด เหลือแค่ซื้อประกันสุขภาพ
เมื่อวันที่ 9 ม.ค.66 ที่ท่าอากาศยานสุวรรณภูมิ จ.สมุทรปราการ นายอนุทิน ชาญวีรกูล รองนายกรัฐมนตรีและรมว.สาธารณสุข (สธ.) ให้สัมภาษณ์ภายหลังต้อนรับนักท่องเที่ยวจากจีนเที่ยวบินแรกหลังจีนเปิดประเทศ ว่า วันนี้ตนพร้อมด้วย รมว.คมนาคมและ รมว.ท่องเที่ยวและกีฬา ผู้บริหารทั้ง 3 กระทรวง การท่าอากาศยานแห่งประเทศไทย มาร่วมต้อนรับและมาดูสถานการณ์ว่า การเข้ามาของนักท่องเที่ยวชาวจีนไฟลต์แรกวันนี้เป็นอย่างไร
Powered By
โดยวันนี้มีเที่ยวบินแรกคือ Xiamen Airlines MF833 มีผู้โดยสาร 269 คน โดยวันนี้มีขาเข้าจากจีนจำนวน 15 เที่ยวบิน ผู้โดยสารทั้งสิ้น 3,465 คน คาดการณ์ว่าตลอดปี 2566 จะมีนักท่องเที่ยวจากจีนเดินทางผ่านอากาศยาน 7-10 ล้านคน จากเดิมก่อนการมีโรคโควิดเรามี 20 ล้านคน ส่วนผู้เดินทางจากประเทศอื่นๆ ทั่วโลกมีแนวโน้มเพิ่มขึ้นต่อเนื่อง เป็นสัญญาณที่ดีต่อภาคการท่องเที่ยวไทย สร้างรายได้เพิ่มมูลค่าเศรษฐกิจ ทำให้คนมีงานทำ มีโอกาส ทำให้เศรษฐกิจประเทศฟื้นตัวอย่างรวดเร็วหลังจากเสียหายจากสถานการณ์โควิดเกือบ 3 ปีที่ผ่านมา
“มาตรการรองรับผู้เดินทางจากต่างประเทศปี 2566 เป็นไปตามมาตรการที่สอดคล้องกับมาตรการด้านสาธารณสุขที่มีมาตรฐานของโลก มีความเหมาะสม เน้นให้ความสำคัญกับความปลอดภัยด้านสุขภาพตามมาตรฐานของการป้องกันโรคโควิด 19 และอำนวยความสะดวก เตรียมความพร้อมให้บริการนักท่องเที่ยว มั่นใจว่าไทยพร้อมต้อนรับนักท่องเที่ยวและผู้เดินทางจากทุกแห่งทั่วโลก โดยใช้ข้อกำหนดเดียวกัน ไม่แบ่งแยกจนกว่าจะมีสถานการณ์ที่จำเป็น” นายอนุทิน กล่าว
นายอนุทิน กล่าวต่อว่า ได้รับรายงานจากอธิบดีกรมควบคุมโรคว่า วันนี้คณะกรรมการวิชาการภายใต้ พ.ร.บ.โรติดต่อ พ.ศ.2558 มีมติว่า ให้ยกเลิกมาตรการตรวจใบรับรองวัคซีนโควิดของผู้เดินทางเข้าประเทศ เนื่องจากเห็นว่า มีการฉีดวัคซีนในคนไทยจำนวนมากแล้ว จีนก็ฉีดมากแล้ว ประเทศอื่นๆ ก็ฉีดแล้ว มีภูมิคุ้มกันระดับหนึ่ง หากทุกคนต้องแสดงหลักฐานฉีดวัคซีน จะทำให้เกิดความไม่คล่องตัวไม่สะดวก
ซึ่งไม่ได้ตัดสินใจบนพื้นฐานเศรษฐกิจ แต่ใช้หลักวิชาการทางการแพทย์ เมื่อแจ้งมติมายัง สธ.เราก็ร่วมมือกับ ก.คมนาคมและก.ท่องเที่ยว ชี้แจงออก Notice to Airmen (NOTAM) หรือกฎระเบียบก่อนการเข้าประเทศไทย ก็ดำเนินการเรียบร้อย
โดยมาตรการเหลือการซื้อประกันสุขภาพที่ครอบคลุมการรักษาโควิด สำหรับผู้มาจากประเทศที่กำหนดให้ต้องตรวจ RT-PCR ก่อนเดินทางกลับเข้าประเทศ เพื่อว่าหากติดเชื้อจะได้ไม่เป็นภาระงบประมาณ ส่วนเรื่องวงเงินไม่ได้กำหนด เพราะคนซื้อประกันมาคงไม่ได้ซื้อมาเพื่อเข้าประเทศไทยเท่านั้น และที่ผ่านมาไม่เคยเป็นปัญหาเรื่องการเบิกค่ารักษาพยาบาล
“นักท่องเที่ยวทั่วโลกเดินทางมายังประเทศไทยจำนวนมาก ไม่ใช่เฉพาะจีน ทุกประเทศในโลกมีการระบาดอยู่ สิ่งที่เราทำได้ดีที่สุด คือเตรียมตัวเราเองให้พร้อม คนไทยมีภูมิคุ้มกันจากการฉีดวัคซีนและติดเชื้อ ยิ่งฉีดอย่างน้อย 4 เข็ม จะไม่มีอาการรุนแรงและเสียชีวิต คนเดินทางเข้ามา ผมมั่นใจว่า ส่วนใหญ่จะต้องได้รับวัคซีนมาระดับหนึ่งถึงกล้าเดินทางออกมานอกประเทศ และปัจจุบันไทยเราประกาศลดระดับโรคโควิด 19 จากโรคติดต่ออันตรายมาเป็นโรคติดต่อที่ต้องเฝ้าระวัง เราก็เฝ้าระวังตลอดเวลา
ส่วนนักท่องเที่ยวที่สมัครใจมารับวัคซีนโควิดที่ไทย จะมีค่าใช้จ่าย ทั้งค่าวัคซีนและค่าบริการ เบื้องต้นขอให้มาใช้ในสถานพยาบาลของรัฐ จากนี้ไป สธ.จะหารือ รพ.เอกชน ว่าถ้านักท่องเที่ยวไปใช้บริการฉีดวัคซีน จะเก็บค่าใช้จ่ายค่าวัคซีนอย่างไร ถือเป็นส่วนหนึ่งของการสร้างเสริมภูมิคุ้มกันให้ปลอดภัยมากขึ้น” นายอนุทิน กล่าว
รมว.สธ. กล่าวต่อว่า ทางวิชาการทางการแพทย์ยืนยันว่า คนส่วนใหญ่มีภูมิคุ้มกัน ทั้งคนไทยหรือนักท่องเที่ยวเราสามารถเฝ้าระวังได้ มีเวชภัณฑ์ บุคลากรทางการแพทย์ ยารักษาโรค และวัคซีนดูแลผู้ป่วย ซึ่งอัตราการครองเตียงอยู่ที่ 5% ที่สำคัญตอนนี้คนมีภูมิคุ้มกัน ผู้ติดเชื้อมากกว่า 95%ไม่มีอาการ
เรารักษาตามอาการ ปอดไม่อักเสบก็ไม่ต้องให้ยาที่รุนแรง หรือใช้เครื่องช่วยหายใจหรือต้องเข้ารพ. ให้ยาตามอาการยกเว้นโรคพัฒนาไปปานกลางหรือรุนแรง แพทย์จะใช้การรักษาตามความรุนแรงของโรคต่อไป เป็นระเบียบปฏิบัติทางการแพทย์อยู่แล้ว
สำหรับนักท่องเที่ยวที่เข้ามามากขึ้น กระทรวงคมนาคมพร้อมรองรับนักท่องเที่ยวทุกท่าอากาศยาน มีขีดสามารถรับผู้โดยสารเพียงพอ เน้นย้ำให้เพิ่มประสิทธิภาพการทำงานให้สอดคล้องกับจำนวนเที่ยวบินและผู้โดยสารที่เพิ่มขึ้น คำนึงถึงความสะดวก รวดเร็วและความปลอดภัย ปัญหากระเป๋าสัมภาระล่าช้าและการให้บริการรถสาธารณะที่พบมาก่อนหน้านี้
กระทรวงคมนาคมเร่งแก้ปัญหาเร่งด่วนพบว่า เวลาเฉลี่ยในการลำเลียงกระเป๋าจากเครื่องบินถึงผู้โดยสารเฉลี่ย 27 นาที สำหรับ First Bag และ 44 นาที สำหรับ Last Bag มีความรวดเร็วเพิ่มมากขึ้น การให้บริการขนส่งสาธารณะได้เพิ่มให้เพียงพอกับความต้องการของผู้ใช้บริการ จัดระเบียบขยายพื้นที่ลดความแออัด และให้มีการปรับปรุงระยะเวลารอคิวขึ้นรถขนส่งสาธารณะให้มากที่สุด ตั้งเป้าหมายไม่ให้เกิน 10 นาทีต่อคน
 ",https://www.khaosod.co.th/covid-19/news_7450684,https://www.khaosod.co.th/wpapp/uploads/2023/01/%E0%B8%A3%E0%B8%B1%E0%B8%9A%E0%B8%99%E0%B8%97%E0%B8%97.%E0%B8%88%E0%B8%B5%E0%B8%99-300x169.jpg,"โควิด , อนุทิน , นักท่องเที่ยวจีน , "
โควิดรอบ 7 วันแรกของปี ติดเชื้อเสียชีวิต 58 ราย พบผู้ป่วยใหม่เหลือไม่ถึงพันราย,ข่าวด่วน,"9 ม.ค. 2566
-
14:19 น.","กรมควบคุมโรค เผยรอบ 7 วัน ไทยติดโควิด ลดเหลือ 997 เสียชีวิต 58 ราย เฉลี่ยติดวันละ 8 ราย ต้องใส่เครื่องช่วยหายใจ 247 คน ฉีดวัคซีนสะสม 144,356,664 โดส
เมื่อวันที่ 9 ม.ค.66 กรมควบคุมโรค กระทรวงสาธารณสุข (สธ.) รายงานสถานการณ์โรคโควิด-19 ในประเทศไทย โดยสัปดาห์ที่ 1 ระหว่างวันที่ 1-7 ธ.ค.65 พบผู้ติดเชื้อรายใหม่ รักษาตัวในโรงพยาบาล (รพ.) 997 คน เฉลี่ยวันละ 142 คน สะสม 2,501,481 คน
Powered By
สำหรับ ผู้เสียชีวิต รายใหม่ 58 คน เฉลี่ยวันละ 8 คน สะสม 12,934 คน ในจำนวนนี้ เป็นผู้ป่วยปอดอักเสบ 382 คน ต้องใส่เครื่องช่วยหายใจ 247 คน
สำหรับการฉีดวัคซีนป้องกัน ล่าสุด สะสม 144,356,664 โดส โดยฉีดเพิ่มขึ้น 5,721 โดส แบ่งเป็น ฉีดอย่างน้อย 1 เข็ม จำนวน 57,172,846 โดส ร้อยละ 82.20 ฉีดอย่างน้อย 2 เข็ม จำนวน 53,649,111 โดส ร้อยละ 77.13 ฉีดอย่างน้อย 3 เข็ม จำนวน 33,534,4294 โดส",https://www.khaosod.co.th/covid-19/news_7450526,https://www.khaosod.co.th/wpapp/uploads/2023/01/%E0%B9%82%E0%B8%84%E0%B8%A7%E0%B8%B4%E0%B8%94-300x169.jpg,-
ผู้เชี่ยวชาญชู “ยาแพทย์แผนจีน” ยุทธศาสตร์ใหม่ รับมือ-สกัดอาการโควิดรุนแรง,รอบโลก,"6 ม.ค. 2566
-
23:25 น.","ผู้เชี่ยวชาญชู “ยาแพทย์แผนจีน” ยุทธศาสตร์ใหม่ รับมือ-สกัดอาการโควิดรุนแรง
ผู้เชี่ยวชาญชู “ยาแพทย์แผนจีน” – ซินหัว รายงานสถานการณ์ โรคโควิด-19 ในจีนว่า ปัจจุบันทางการจีนปรับเปลี่ยนยุทธศาสตร์การรับมือกับไวรัสมรณะเป็น “คุ้มครองสุขภาพ สกัดอาการรุนแรง” โดยหนึ่งในกลยุทธ์สำคัญคืออาศัยจุดแข็งอันมีลักษณะเฉพาะของการแพทย์แผนจีน (ทีซีเอ็ม)
Powered By
กลไกร่วมป้องกันและควบคุมโรคโควิด-19 แห่งคณะรัฐมนตรีจีน แถลงข่าวเมื่อวันอังคารที่ 3 ม.ค.ที่ผ่านมา โดยมีคณะเจ้าหน้าที่จากสำนักบริหารการแพทย์แผนจีนแห่งชาติจีน และทีมผู้เชี่ยวชาญการแพทย์แผนจีน ร่วมตอบประเด็นสำคัญที่เกี่ยวข้อง
China will further leverage the unique strength of Traditional Chinese Medicine (TCM) in COVID-19 treatment, said a new circular from the State Council inter-agency task force for COVID-19 response. The circular, available online on Wednesday, called for TCM intervention at earlier stages in treating novel coronavirus infections and emphasized the integration of TCM and Western medicine in treating severe cases.
นายหมี่ เฟิง โฆษกคณะกรรมการสุขภาพแห่งชาติจีน กล่าวว่าจีนส่งเสริมการบูรณาการแพทย์แผนจีนและแพทย์แผนตะวันตกในการรับมือโรคโควิด-19 เพื่อเพิ่มอัตราการรักษา ลดอัตราการป่วยหนักและการเสียชีวิต รวมถึงกระตุ้นการหายดีโดยเร็วของผู้ติดเชื้อ
ขณะที่ นายหลิว ชิงเฉวียน ผู้อำนวยการโรงพยาบาลแพทย์แผนจีนปักกิ่ง สังกัดมหาวิทยาลัยแพทยศาสตร์นครหลวง ระบุว่าปกติผู้ติดเชื้อที่ได้รับการรักษาด้วยยาแพทย์แผนจีนตั้งแต่เนิ่นๆ จะมีไข้ลดลงจนอุณหภูมิร่างกายกลับสู่ระดับปกติภายในระยะเวลา 2-3 วัน
ด้าน นายจาง จงเต๋อ ผู้อำนวยการโรงพยาบาลแพทย์แผนจีนมณฑลกวางตุ้ง ทางตอนใต้ของจีน เผยว่ายาแพทย์แผนจีนสามารถช่วยบรรเทาอาการที่เด่นชัด เช่น มีไข้สูง ท้องอืด และท้องผูก ในผู้ติดเชื้ออาการหนัก
In this photo released by Xinhua News Agency, A medical worker helps a patient on the intravenous drip at a community healthcare institution in Shanghai, China, Monday, Jan. 5, 2023. As COVID-19 rips through China, other countries and the WHO are calling on its government to share more comprehensive data on the outbreak, with some even saying many of the numbers it is reporting are meaningless. (Fang Zhe/Xinhua via AP)
หากมีอาการเจ็บคอ ไอ เสียงแหบ และอื่นๆ สามารถรับประทานยาแพทย์แผนจีนตำรับบำรุงทางเดินหายใจ (ซวนเฟ่ยจื่อเขอ) หากมีอาการเจ็บคอหนักมากสามารถรับประทานยาตำรับขับพิษและบรรเทาการเจ็บปวด (ลี่เยี่ยนเจี่ยตู๋จื่อท้ง) หากมีอาการอ่อนเพลีย อาเจียน และท้องเสีย สามารถรับประทานยาตำรับขจัดความชื้นและพิษ (ฮว่าซือเจี่ยเปี่ยวเล่ย)
นายจางเสริมอีกว่าสำหรับผู้ติดเชื้อวัยสูงอายุ หากมีไข้สามารถรับประทานยาตำรับขับพิษความร้อน (ชิงเร่อเจี่ยตู๋) หากมีอาการหนาวสั่นสามารถรับประทานยาตำรับขับพิษความเย็น (ชวีหานเจี่ยตู๋) หากมีปัญหาที่ระบบทางเดินอาหารสามารถรับประทานยาตำรับขจัดความชื้นและพิษ (ฮว่าซือเจี่ยเปี่ยว) หากมีอาการหายใจได้ไม่เต็มที่สามารถรับประทานยาตำรับบำรุงทางเดินหายใจ (ซวนเฟ่ยจื่อเขอ)
Patients lie on beds in the emergency department of a hospital, amid the coronavirus disease (COVID-19) outbreak in Shanghai, China, January 5, 2023. REUTERS/Staff
สำหรับหญิงตั้งครรภ์ที่ติดเชื้อแล้วมีอาการไข้สูง ไอหนัก และท้องผูก สามารถรับประทานยาแพทย์แผนจีนตำรับที่ไม่ส่งผลข้างเคียงต่อร่างกายของแม่และทารกในครรภ์ ซึ่งต้องอยู่ภายใต้การกำกับดูแลของแพทย์อย่างใกล้ชิด
ส่วนอาการอ่อนเพลีย นอนไม่หลับ และการรับรู้รสและกลิ่นลดลง ซึ่งอาจเกิดขึ้นระหว่างร่างกายฟื้นฟูตัวเองหลังจากติดเชื้อนั้น นายฉี เหวินเซิง หัวหน้าแผนกฉุกเฉินประจำโรงพยาบาลกว่างอันเหมิน สถาบันบัณฑิตแพทยศาสตร์แห่งชาติจีน เผยว่าผู้ติดเชื้อสามารถรับประทานยาแพทย์แผนจีนตำรับบำรุงปอด บำรุงม้าม และขจัดความชื้น เป็นต้น
 ข่าวที่เกี่ยวข้อง:
ไต้หวัน “เสนอช่วยเหลือ” จีนสู้โควิด อินเดียเจอ 11 สายพันธุ์ย่อยในนักท่องเที่ยว
จีนวอนWHOเที่ยงธรรม ปมถูกซัดข้อมูลโควิดไม่สะท้อนความเป็นจริง",https://www.khaosod.co.th/covid-19/news_7447054,https://www.khaosod.co.th/wpapp/uploads/2023/01/leveragetraditionalmedicine-02-300x169.jpg,-
'หมอยง' ชี้เด็กอนุบาล-ประถมต้น ถอดแมสก์ในโรงเรียนได้แล้ว เว้นบางสถานที่,ข่าวโควิด-19,"6 ม.ค. 2566
-
14:24 น.","‘หมอยง’ ชี้โควิดอยู่ในช่วงขาลง แนะเด็กอนุบาล-ประถมต้น ถอดหน้ากากอนามัยตอนอยู่โรงเรียนได้แล้ว ยกเว้นบางสถานที่
วันที่ 6 ม.ค. 2566 ศ.นพ.ยง ภู่วรวรรณ หัวหน้าศูนย์เชี่ยวชาญเฉพาะทางด้านไวรัสวิทยาคลินิก ภาควิชากุมารเวชศาสตร์ คณะแพทยศาสตร์ จุฬาลงกรณ์มหาวิทยาลัย โพสต์ข้อความผ่านเฟซบุ๊ก Yong Poovorawan ระบุว่า จากการศึกษาที่ศูนย์ฯ ศึกษาเด็กนักเรียนประถมและอนุบาล ส่วนใหญ่ติดเชื้อโควิด-19 ไปแล้วถึงร้อยละ 80 และได้รับวัคซีนไปแล้วจำนวนหนึ่ง แม้ว่าจะไม่มาก ทำให้เด็กส่วนใหญ่ในกลุ่มนี้มีภูมิต้านทานที่เกิดจากการติดเชื้อมาแล้ว แม้ว่าจะมีโอกาสติดโรคซ้ำ แต่อาการจะไม่รุนแรง ทุกอย่างจะเป็นไปตามธรรมชาติ เช่นเดียวกับโรคทางเดินหายใจ เราพบว่าเด็กในกลุ่มนี้ 1 ใน 3 ไม่มีอาการของโรค ตรวจพบการติดเชื้อได้จากการตรวจเลือด ในระบบภูมิต้านทาน Anti-nucleocapsid
Powered By
การใส่หน้ากากอนามัยในเด็กเล็ก ไม่สามารถที่จะควบคุมได้ และไม่สามารถที่จะใส่ได้แบบถูกวิธีในการป้องกัน การเรียนรู้ของเด็กในวัยนี้จำเป็นอย่างยิ่งที่จะต้องเรียนรู้ทั้ง verbal และ nonverbal หรือภาษาท่าทาง การแสดงออกทางอารมณ์ในท่าทางก็มีความจำเป็นที่จะต้องเรียนรู้ด้วยเช่นกัน โรคโควิด-19 อยู่ในขาลง และการพบในเด็กขณะนี้น้อยมาก เพราะส่วนใหญ่เป็นไปหมดแล้ว
ดังนั้น เมื่อคำนึงถึงผลได้ผลเสียแล้ว ในเด็กนักเรียนอนุบาลและประถม สามารถที่จะเลิกหน้ากากอนามัยได้แล้ว โดยเฉพาะในโรงเรียน ยกเว้นการอยู่ในรถประจำทาง รถไฟฟ้า หรือห้างที่เป็นสถานที่ปิด หรือไปโรงพยาบาล",https://www.khaosod.co.th/covid-19/news_7446971,https://www.khaosod.co.th/wpapp/uploads/2023/01/%E0%B8%9B%E0%B8%81%E0%B8%82%E0%B9%88%E0%B8%B2%E0%B8%A74%E0%B8%84%E0%B8%B3-%E0%B8%AA%E0%B8%B5%E0%B8%82%E0%B8%B2%E0%B8%A7-Edit-%E0%B8%AB%E0%B8%A1%E0%B8%AD%E0%B8%A2%E0%B8%87-300x169.jpg,-
พบผู้ป่วยโควิด XAY.2 ลูกผสมเดลตา-โอมิครอน รายแรกในไทยแล้ว,ข่าวด่วน,"6 ม.ค. 2566
-
12:02 น.","กรมวิทย์เผยพบ “โควิด” สายพันธุ์ XAY.2 ในไทย เป็นลูกผสมเดลตา AY.45 กับโอมิครอน BA.4/5 ส่วนจีนเป็น BA.5.2 และ BF.7 ไม่ได้เป็นสายพันธุ์ใหม่
เมื่อวันที่ 6 ม.ค. 2566 นพ.ศุภกิจ ศิริลักษณ์ อธิบดีกรมวิทยาศาสตร์การแพทย์ กล่าวถึงสถานการณ์สายพันธุ์เชื้อ โควิด-19 ว่า จากการเฝ้าระวังสายพันธุ์ โควิด-19 ในประเทศไทย ขณะนี้ตรวจพบสายพันธุ์ XAY.2 จำนวน 1 รายแล้วในไทย
Powered By
โดยรายงานเข้าไปยังฐานข้อมูล GISAID แล้ว ทั้งนี้สายพันธุ์ XAY.2 เป็นลูกผสมระหว่าง เดลตาสายพันธุ์ย่อย AY.45 กับ โอมิครอนสายพันธุ์ย่อย BA.4/5 ขณะนี้ทั่วโลกพบ 344 ราย ส่วนคนที่อยู่ใกล้ชิดยังไม่พบการติดเชื้อนี้
ส่วนกรณีที่จีนจะเปิดประเทศนั้น จากข้อมูลการเฝ้าระวังสายพันธุ์ที่ระบาดในจีน พบว่า 97% เป็นสายพันธุ์ BA.5.2 และสายพันธุ์ BF.7 ซึ่งไม่ได้เป็นสายพันธุ์ใหม่ และไม่ได้มีการแพร่เร็วกว่าสายพันธุ์ในประเทศไทย ดังนั้นจึงไม่น่ากังวล
สำหรับสายพันธุ์ XBB.1.5 ที่มีการระบาดอย่างรวดเร็วในสหรัฐอเมริกา จากการเฝ้าระวังยังไม่พบในประเทศไทย โดยสายพันธุ์หลักที่พบในไทยขณะนี้เป็นสายพันธุ์ย่อยโอมิครอน BN.1.3 ซึ่งเป็นลูกหลานของ BA.2.75 ซึ่งข้อมูลความสามารถในการหลบภูมิและแพร่เร็วใกล้เคียงกับ XBB.1.5
“กรมวิทย์ร่วมกับเครือข่าย ยังคงเฝ้าระวังติดตามการกลายพันธุ์ของเชื้อโควิด 19 อย่างต่อเนื่อง การสวมหน้ากาก ล้างมือ ฉีดวัคซีนเข็มกระตุ้น ยังจำเป็น โดยเฉพาะผู้ที่ได้รับเข็มสุดท้ายนานเกิน 4 เดือน ขอให้มารับเข็มกระตุ้นเพื่อเพิ่มภูมิคุ้มกันให้สูงขึ้น ลดโอกาสติดเชื้อ ลดอาการรุนแรงเมื่อติดเชื้อได้” นพ.ศุภกิจ กล่าว",https://www.khaosod.co.th/covid-19/news_7446546,https://www.khaosod.co.th/wpapp/uploads/2023/01/%E0%B8%A1%E0%B8%B2%E0%B9%81%E0%B8%A5%E0%B9%89%E0%B8%A7%E0%B8%A3%E0%B8%B2%E0%B8%A2%E0%B9%81%E0%B8%A3%E0%B8%81%E0%B8%AB%E0%B8%99%E0%B9%89%E0%B8%B2%E0%B9%83%E0%B8%99-300x169.jpg,-
ไต้หวัน “เสนอช่วยเหลือ” จีนสู้โควิด อินเดียเจอ 11 สายพันธุ์ย่อยในนักท่องเที่ยว,รอบโลก,"6 ม.ค. 2566
-
11:04 น.","ไต้หวัน “เสนอช่วยเหลือ” จีนสู้โควิด อินเดียเจอ 11 สายพันธุ์ย่อยในนักท่องเที่ยว
ไต้หวัน “เสนอช่วยเหลือ” – วันที่ 6 ม.ค. รอยเตอร์และ สเตรตส์ไทมส์ รายงานว่า นายแพทย์วิกเตอร์ หวัง ผู้อำนวยการศูนย์บัญชาการโรคระบาดกลางของไต้หวัน เปิดเผยว่าส่งอีเมล์ถึงหน่วยงานด้านสาธารณสุขของจีนเพื่อเสนอความช่วยเหลือในการต่อสู้กับวิกฤตโรคโควิด-19 หวนระบาดหนักในประเทศจีน แต่ยังไม่มีการตอบรับจากจีนแผ่นดินใหญ่
Powered By
ก่อนหน้านี้นพ.หวังเคยส่งอีเมล์ในลักษณะเดียวกันเมื่อต้นเดือนธ.ค. ภายหลังรับทราบข้อมูลว่ามีการระบาดของโควิด-19 อย่างรุนแรง โดยเฉพาะในกลุ่มผู้ป่วยเด็ก และรู้สึกกังวลกับสถานการณ์ดังกล่าวอย่างมาก แต่ทางการจีนไม่ตอบกลับเช่นกัน
Patients lie on beds in the emergency department of a hospital, amid the COVID-19 outbreak in Shanghai, China. Taiwan has again offered to provide China with assistance to help it deal with a surge in Covid-19 cases but Chinese authorities have not yet responded, official Taiwan media reported late on Thursday. REUTERS/Staff
ความพยายามของทางการไต้หวันเกิดขึ้นต่อเนื่องหลังจาก ประธานาธิบดีไช่ อิงเหวิน ผู้นำไต้หวัน กล่าวสุนทรพจน์ในวันปีใหม่ว่าไต้หวันพร้อมให้ความช่วยเหลือที่จำเป็นแก่จีน ขณะที่กระทรวงสาธารณสุขไต้หวันแถลงว่ายินดีจะส่งยาและวัคซีนให้จีน แต่ยังไม่มีรายงานว่าจีนต้องการรับหรือไม่
วันเดียวกัน แหล่งข่าวกระทรวงสาธารณสุขอินเดียว่า ตรวจพบผู้ป่วยโรคโควิด-19 สายพันธุ์ย่อยโอมิครอน 11 สายพันธุ์ รวมถึงบีเอ.5.2 และบีเอฟ.7 จากนักท่องเที่ยวต่างชาติ 19,227 คนที่เดินทางเข้าประเทศระหว่างวันที่ 24 ธ.ค.2565 ถึงวันที่ 3 ม.ค.ที่ผ่านมา ซึ่งในจำนวนนี้พบว่ามีผลตรวจหาเชื้อโควิด-19 เป็นบวก 124 คน
ก่อนหน้านี้รัฐบาลอินเดียประกาศยกระดับตรวจหาเชื้อนักท่องเที่ยวที่เดินทางมาจากประเทศเฝ้าระวัง ครอบคลุมทั้งญี่ปุ่น เกาหลีใต้ สิงคโปร์ ไทย ฮ่องกง และจีนซึ่งเตรียมเปิดประเทศ รวมทั้งอนุญาตให้ประชาชนเดินทางไปท่องเที่ยวต่างแดนได้ตั้งแต่วันที่ 8 ม.ค. เป็นต้นไป
A medical worker checks the IV drip treatment of a patient lying on a bed in the emergency department of a hospital, amid the coronavirus disease (COVID-19) outbreak in Shanghai, China, January 5, 2023. REUTERS/Staff
Healthcare workers participate in a mock drill for COVID-19 at a hospital in Mumbai, India, Tuesday, Dec. 27, 2022. Several health facilities across India are carrying out the mock drills intended to check the level of preparedness in terms of equipment, procedure and manpower after increase in the virus cases in neighboring China. (AP Photo/Rafiq Maqbool)
 ข่าวที่เกี่ยวข้อง:
จีนวอนWHOเที่ยงธรรม ปมถูกซัดข้อมูลโควิดไม่สะท้อนความเป็นจริง
ตร.เกาหลีใต้ล่า นทท.ชาวจีนหลังตรวจโควิดเป็นบวก ปฏิเสธกักตัว-หลบหนีจากรร.",https://www.khaosod.co.th/covid-19/news_7446235,https://www.khaosod.co.th/wpapp/uploads/2023/01/TaiwanoffersChinahelp-02-300x169.jpg,-
สบายใจได้! 'หมอยง' เปิด 5 เหตุผล รับนักท่องเที่ยวจีน ไม่ได้น่ากลัวกว่าชาติอื่น,ข่าวโควิด-19,"6 ม.ค. 2566
-
10:50 น.","สบายใจได้! ‘หมอยง’ เปิด 5 เหตุผล รับนักท่องเที่ยวจีน ไม่ได้น่ากลัวกว่าชาติอื่น ชี้สายพันธุ์เคยระบาดในไทยแล้ว เผยการระบาดในประเทศเป็นขาลง
วันที่ 6 ม.ค.66 ศ.นพ.ยง ภู่วรวรรณ หัวหน้าศูนย์เชี่ยวชาญเฉพาะทางด้านไวรัสวิทยาคลินิก ภาควิชากุมารเวชศาสตร์ คณะแพทยศาสตร์ จุฬาลงกรณ์มหาวิทยาลัย โพสต์ข้อความผ่านทางเฟซบุ๊ก Yong Poovorawan เรื่อง โควิด 19 การรับนักท่องเที่ยวชาวต่างชาติ ชาวจีน ไม่ได้น่ากลัวกว่าชาติอื่น ความว่า การรับนักท่องเที่ยวต่างชาติ ชาวจีน ไม่ได้น่ากลัวไปกว่า ยุโรปและอเมริกา ด้วยเหตุผลดังนี้
Powered By
1.สายพันธุ์ที่ระบาดในประเทศไทยขณะนี้เป็น โอมิครอน BA.2.75 ในระยะ 1 ปีที่ผ่านมาในช่วงโอมิครอน ประชากรไทยติดเชื้อไปแล้วประมาณ 70% หรือประมาณ 50 ล้านคน และการระบาดสายพันธุ์ในประเทศไทยเริ่มต้นตั้งแต่ BA.1 BA.2 แล้วเป็น BA.4- BA.5 ซึ่งสายพันธุ์ BA.5 ได้ระบาดผ่านพ้นไปแล้ว และขณะนี้เป็น BA.2.75
ขณะเดียวกันในยุโรปและอเมริกา สายพันธุ์ต่างๆเกิดก่อนประเทศไทย และระบาดเข้าสู่ประเทศไทย สายพันธุ์ BA.2.75 ระบาดในยุโรปและอเมริกาเมื่อหลายเดือนก่อน ผ่านพ้นไปแล้ว ขณะนี้ในยุโรปและอเมริกา ได้เปลี่ยนเป็น เป็น BQ1และ BQ1.1
แต่ขณะเดียวกันในจีนขณะนี้ยังเป็นสายพันธุ์ในกลุ่ม BA.5 ตามหลังประเทศไทย ถ้านักท่องเที่ยวจีนเข้ามาสู่ประเทศไทยนำเชื้อโควิด 19 เข้ามา จะเป็นสายพันธุ์ที่เคยระบาดผ่านไปแล้วในประเทศไทย ตรงกันข้ามกับยุโรปและอเมริกา จะเป็นสายพันธุ์ที่ยังไม่เคยระบาดในประเทศไทย เรื่องของสายพันธุ์ในปัจจุบันนี้ ถ้ามาจากประเทศจีน จึงไม่น่าวิตกแต่อย่างใด เพราะของเราผ่านพ้นไปแล้ว ถ้าจะกลัวจากนักท่องเที่ยวต่างชาติ สายพันธุ์ที่ยังไม่มีในประเทศไทยโดยเฉพาะ BQ ที่จะมาจาก ประเทศทางตะวันตกยังน่ากลัวกว่า เราก็ไม่ได้ตรวจ และไม่สามารถบังคับให้ใส่หน้ากากอนามัยได้ด้วย
2.การเกิดสายพันธุ์ใหม่ สามารถเกิดขึ้นที่ไหนก็ได้ทุกแห่งในโลกนี้ ไม่ว่าจะเป็น ญี่ปุ่น เกาหลี จีน หรือทางตะวันตก แม้กระทั่งในอินเดีย แอฟริกา ก็เกิดได้ทั้งนั้น แต่ทั่วโลกขณะนี้ มีระบบการเฝ้าระวังด้วยการถอดรหัสพันธุกรรม เข้าธนาคารกลาง และทุกประเทศได้เรียนรู้ร่วมกัน ทำไมเราจึงต้องถอดรหัสพันธุกรรมอยู่ทุกวัน ห้องปฏิบัติการผมก็ทำอยู่ทุกวันเป็นการเฝ้าระวังสายพันธุ์ใหม่ เมื่อยังไม่รู้ว่าสายพันธุ์ใหม่ จะเกิดที่ประเทศใด ก็ไม่รู้จะไปป้องกันปิดกั้นชาติใด เพราะการป้องกันประเทศจีน ประเทศเดียวไม่ใช่เป็นวิธีการแก้ปัญหา อาจจะมาจากประเทศใดก็ได้
3.ที่ศูนย์ผมทำการศึกษา ประชากรไทยติดเชื้อไปแล้ว 70 เปอร์เซ็นต์หรือประมาณ 50 ล้านคน แต่ถ้าตรวจภูมิต้านทานต่อเปลือกนอกไวรัส จะพบว่าร้อยละ 96 ของประชากรไทย มีภูมิต้านทานรับรู้แล้ว เกิดจากการฉีดวัคซีน และ/หรือการติดเชื้อ ร่วมด้วย ถ้าใครไม่ได้ฉีดวัคซีนโดยเฉพาะกลุ่มเด็กเล็ก ธรรมชาติก็ฉีดให้ ด้วยการติดเชื้อไปแล้ว ในเด็กติดเชื้อแบบไม่มีอาการจะพบได้ถึง 1 ใน 3 ภูมิคุ้มกันที่เกิดจากการติดเชื้อส่วนใหญ่เกิดขึ้นในปีนี้ เป็นภูมิต้านทานที่เกิดจากสายพันธุ์ โอมิครอน ดีกว่าวัคซีนทุกชนิด เพราะตรงกับสายพันธุ์ที่กำลังระบาดอยู่ขณะนี้
4.การระบาดของประเทศไทยกำลังอยู่ในขาลงตามฤดูกาล เมื่อเข้าสู่ฤดูร้อน จะพบโรคนี้รวมทั้งโรคทางเดินหายใจน้อยมาก หรือโรค covid-19 จะสงบลง และจะไประบาดเพิ่มขึ้นในเดือนมิถุนายน ตามฤดูกาลอีกครั้งหนึ่งเป็นวงจรต่อไป
5.การให้วัคซีนต่อไปในอนาคต ก็คงจะเน้นเป็นวัคซีนประจำปี โดยเฉพาะจะให้ก่อนที่มีการระบาดในฤดูฝนเช่นเดียวกับวัคซีนไข้หวัดใหญ่ ที่มีการรณรงค์ให้ในกลุ่มเสี่ยงสูง เพื่อลดอัตราการเสียชีวิตและป่วยรุนแรง ผู้ที่มีภูมิเป็นบางส่วน หรือเคยติดเชื้อมาแล้ว เมื่อติดเชื้อซ้ำความรุนแรงของโรคก็จะลดลง
ทุกอย่างจะเข้าสู่วงจรปกติที่เป็นโรคตามฤดูกาล ชีวิตต้องเดินหน้า ด้วยระเบียบวินัย และการปฏิบัติตน ในการดูแลสุขอนามัยให้แข็งแรง และป้องกันการติดเชื้อและการแพร่เชื้อ",https://www.khaosod.co.th/covid-19/news_7446304,https://www.khaosod.co.th/wpapp/uploads/2023/01/%E0%B8%AB%E0%B8%A1%E0%B8%AD%E0%B8%A2%E0%B8%87-%E0%B8%99%E0%B8%B1%E0%B8%81%E0%B8%97%E0%B9%88%E0%B8%AD%E0%B8%87%E0%B9%80%E0%B8%97%E0%B8%B5%E0%B9%88%E0%B8%A2%E0%B8%A7-300x169.jpg,-
จีนวอนWHOเที่ยงธรรม ปมถูกซัดข้อมูลโควิดไม่สะท้อนความเป็นจริง,รอบโลก,"5 ม.ค. 2566
-
18:16 น.","จีนวอนWHOเที่ยงธรรม ปมถูกซัดข้อมูลโควิดไม่สะท้อนความเป็นจริง
จีนวอนWHOเที่ยงธรรม – วันที่ 5 ม.ค. เอเอฟพีรายงานว่า จีนเรียกร้องให้องค์การอนามัยโลก (WHO) ดำรงจุดยืนที่ “เที่ยงธรรม” หลังถูกหน่วยงานของ WHO วิพากษ์วิจารณ์ถึงนิยามของ “ผู้เสียชีวิต” จากการระบาดของโรคโควิด-19 ว่าแคบเกินไปและไม่สะท้อนสถานการณ์จริง
Powered By
การตอบโต้ของทางการจีนเกิดขึ้นในช่วงที่การระบาดของโรคติดเชื้อไวรัสโคโรนาปี 2019 หรือโควิด-19 กำลังลุกลามอย่างรวดเร็วในประเทศจีนหลังทางการจีนยุตินโยบายกวาดล้างแบบไดนามิก ซีโร่-โควิด สร้างความกังวลให้หลายประเทศทั่วโลกนำไปสู่มาตรการคัดกรองของนานาชาติ
สภาพภายในโรงพยาบาลจงชาน นครเซี่ยงไฮ้ ประเทศจีน เมื่อ 3 ม.ค. (รอยเตอร์)
ความเคลื่อนไหวดังกล่าวเกิดขึ้นหลังคณะกรรมการภาวะฉุกเฉินขององค์การอนามัยโลก (WHO) วิพากวิจารณ์การนิยาม “ผู้เสียชีวิตจากโรคโควิด-19” ของทางการจีนว่าแคบเกินไป
นิยามที่แคบเกินไปส่งผลให้ข้อมูลที่ทางการจีนนำมาแสดงต่อประชาคมโลกนั้นเป็นข้อมูลที่ไม่สะท้อนความเป็นจริงของสถานการณ์ที่กำลังเกิดขึ้นในประเทศ ท่ามกลางรายงานเกี่ยวกับภาวะผู้ป่วยล้นระบบสาธารณสุขและเตาเผาศพผู้เสียชีวิตที่ไม่เพียงพอ
นายไมเคิล ไรอัน ผู้อำนวยการคณะกรรมการภาวะฉุกเฉิน กล่าวว่า WHO ยังคงไม่มีข้อมูลที่ครบถ้วน โดยพวกตนเชื่อว่าข้อมูลที่มีอยู่นั้นไม่สะท้อนถึงภาวะความเป็นจริงที่กำลังเกิดขึ้นในแง่ของจำนวนผู้ป่วยที่เข้ารับการรักษา ผู้ป่วยวิกฤตในห้องไอซียู และโดยเฉพาะจำนวนผู้เสียชีวิตที่แท้จริง
สภาพภายในแผนกฉุกเฉินที่โรงพยาบาลที่นครเซี่ยงไฮ้ ประเทศจีน เมื่อ 4 ม.ค. (รอยเตอร์)
นางเหมา หนิง โฆษกหญิงกระทรวงการต่างประเทศจีน กล่าวว่า จีนมีความร่วมมือที่ใกล้ชิดกับ WHO มาโดยตลอด โดยได้แบ่งปันข้อมูลที่เกี่ยวข้องกับประชาคมโลกด้วยทัศนคติที่เปิดกว้างและโปร่งใส
ทางการจีนจึงหวังว่าเลขาธิการใหญ่ของ WHO จะดำรงไว้ซึ่งหลักวิทยาศาสตร์ เหตุผล ความเที่ยงธรรม และเดินหน้ามีบทบาทที่สร้างสรรค์ต่อประชาคมโลกในการรับมือกับความท้าทายจากการระบาดใหญ่ของโรคโควิด-19 นอกจากนี้ นางหนิงยังย้ำว่า จีนกับ WHO นั้นเคยแลกเปลี่ยนข้อมูลด้านโรคโควิด-19 กันมาแล้วมากกว่า 60 ครั้ง
ด้านความคืบหน้าการออกมาตรการของนานาชาติ ล่าสุด บรรดาชาติสมาชิกสหภาพยุโรปหรืออียูมีมติร่วมกันให้ออกมาตรการป้องกันต่อ “บุคคลทุกสัญชาติ” ที่เดินทางมาจากจีน แต่ยังอยู่ระหว่างการเจรจารายละเอียดมาตรการ
นายแพทย์เทดรอส อัดฮานอม เกเบรยีซุส เลขาธิการใหญ่องค์การอนามัยโลกหรือดับเบิ้ลยูเอชโอ (รอยเตอร์)
นายฟรองซัวส์ บรอน รัฐมนตรีว่าการกระทรวงสาธารณสุขฝรั่งเศส กล่าวว่า การระบาดที่ลุกลามอย่างรวดเร็วในจีนนั้นน่ากังวล แม้ปริมาณผู้ป่วยหนักที่เข้ารับการรักษาในสถานพยาบาลในฝรั่งเศสจะเริ่มลดลงแล้วก็ตาม
ขณะที่คณะกรรมการรับมือวิกฤตของอียู แนะนำว่า บุคคลที่เดินทางมาจากจีนควรมีผลตรวจภาวะการติดเชื้อก่อโรคโควิด-19 ทางห้องปฏิบัติการเป็นลบมาแสดงขณะเข้าสู่อียู อย่างไรก็ดี สมาชิกอียูบางชาติมองว่าควรมารับการตรวจและได้ผลเป็นลบหลังเดินทางมาถึงสนามบินของชาติอียู
เหมา หนิง โฆษกหญิงกระทรวงการต่างประเทศจีน (FMPRC)
ทั้งนี้ ทางการจีนเปิดเผยว่า มีผู้เสียชีวิตจากโรคโควิด-19 เพียง 22 รายเท่านั้นนับตั้งแต่เดือนธ.ค. 2565 และเดินหน้าปรับเปลี่ยนนิยามของผู้เสียชีวิตจากโรคโควิด-19 ทำให้เกิดเสียงวิพากษ์วิจารณ์ว่าข้อมูลจากทางการจีนนั้นไม่สะท้อนความเป็นจริง เช่นเดียวกันกับผู้เชี่ยวชาญตะวันตกบางชาติที่มองว่า ข้อมูลจากทางการจีนยังไม่เพียงพอไปจนถึงขาดความน่าเชื่อถือ
สิ่งที่เกิดขึ้นนั้นนำไปสู่มาตรการคัดกรองของหลายชาติ อาทิ สหรัฐอเมริกา สหภาพยุโรป ออสเตรเลีย แคนาดา สหราชอาณาจักร อิสราเอล ญี่ปุ่น เกาหลีใต้ กาน่า อินเดีย กาตาร์ และโมรอกโก รวมถึงเกาะไต้หวันด้วย
ส่งผลให้ทางการจีนแสดงความไม่พอใจและกล่าวหา ว่าเป็นการเลือกปฏิบัติเพราะการระบาดนั้นมีอยู่ทั่วโลกแต่กลับเลือกที่จะออกมาตรการคัดกรองเฉพาะกับจีน โดยจีนยืนยันว่าไม่เห็นด้วยกับการนำเรื่องที่เกิดขึ้นมาใช้เป็นเครื่องมือทางการเมืองระหว่างประเทศ",https://www.khaosod.co.th/covid-19/news_7445695,https://www.khaosod.co.th/wpapp/uploads/2023/01/%E0%B8%9B%E0%B8%81%E0%B8%88%E0%B8%B5%E0%B9%89who%E0%B9%81%E0%B8%9F%E0%B8%A3%E0%B9%8C%E0%B9%86nFB-300x169.jpg,-
บิ๊กเอ็ม บอกใบ้? โพสต์ไอจี “ฉันคนใหม่ กำลังจะเริ่มต้น เจอกันเร็วๆ นี้,บันเทิง,"13 ม.ค. 2566
-
12:51 น.","บิ๊กเอ็ม บอกใบ้? โพสต์ไอจี “ฉันคนใหม่ กำลังจะเริ่มต้น เจอกันเร็วๆ นี้ หลังเจอดราม่าหวยรางวัลที่ 1 จนช่อง 7 ประกาศยุติสัญญาไป
หลังช่อง 7 HD ขอแจ้งยุติสัญญานักแสดงในสังกัด โดยระบุว่า การยุติสัญญาการเป็นนักแสดงในสังกัดช่อง 7 HD ของคุณกฤตฤทธิ์ บุตรพรม สถานีขอแจ้งว่าได้ใช้สิทธิยุติสัญญาการเป็นนักแสดงในสังกัดของคุณกฤตฤทธิ์ บุตรพรม โดยให้มีผลตั้งแต่วันนี้เป็นต้นไป ต่อมา บิ๊กเอ็ม กฤตฤทธิ์ ออกมาเคลื่อนไหวครั้งแรก หลังจากช่อง 7 ประกาศยุติสัญญาการเป็นนักแสดงในสังกัด โดยบิ๊กเอ็มโพสต์ใบแถลงของช่อง 7 ในไอจีสตอรี่ พร้อมอิโมจิร้องไห้ และยกมือไหว้
Powered By
จากนั้น บิ๊กเอ็ม กฤตฤทธิ์ กลับมาเคลื่อนไหวอีกครั้ง หลังจากถูกต้นสังกัดปลดจากช่อง โดยโพสต์ไอจีสตอรี่เป็นคำคม โดยระบุว่า “การจมอยู่ในกองความผิดพลาดของตัวเอง ในอดีตจะยิ่งถ่วงชีวิตให้หนักและก้าวต่อไปลำบาก คุณจึงต้องให้อภัยตัวเองและเริ่มเก็บสะสมความทรงจำกันใหม่”
ล่าสุด บิ๊กเอ็ม โพสต์ไอจีสตอรีอีกครั้ง ไม่แน่ใจว่าเป็นการบอกใบ้นัยๆ หรือไม่ เป็นภาพของหน้าหนังสือ ที่มีข้อความเขียนเอาไว้ว่า “ฉันคนใหม่ กำลังจะเริ่มต้น เจอกันเร็วๆ นี้”",https://www.khaosod.co.th/entertainment/news_7457385,https://www.khaosod.co.th/wpapp/uploads/2023/01/%E0%B8%9A%E0%B8%B4%E0%B9%8A%E0%B8%81%E0%B9%80%E0%B8%AD%E0%B9%87%E0%B8%A1-6-3-300x169.jpg,-
จิ๊บ คีตภัทร เอาผิดคนปล่อยข่าว ทำลายชื่อเสียง ตอบชัดประเด็นร้อน,บันเทิง,"13 ม.ค. 2566
-
12:37 น.","จิ๊บ คีตภัทร เอาผิดคนปล่อยข่าว ทำลายชื่อเสียง ตอบชัดประเด็นร้อน
จิ๊บ คีตภัทร – วงการบันเทิงไม่เคยได้มีวันให้หยุดพักกันเลยจริงๆ ล่าสุดมีข่าวลือออกมาว่า อดีตนางเอก จ. ช่องมากสี แอบซื้อกิน แต่โดนผู้ชายแบล็กเมล ถ่ายคลิประหว่างหลับนอนด้วยกันไหว
Powered By
พร้อมทั้งยังเอาคลิปดังกล่าวมาเรียกเงินถึง 4 แสนบาท แถมคลิปดังกล่าวได้ถูกขายไปในห้องลับห้องหนึ่ง ทำให้อดีตนางเอกได้เข้าแจ้งความเพราะคลิปดังกล่าวเห็นหน้าตนเองชัดมาก ทั้งยังมีข่าวว่าเจ้าตัวเตรียมออกมาแถลงข่าวเร็วๆนี้
เหล่าชาวเน็ต ต่างก็เดากันไปว่าอดีตนางเอกคนดังกล่าวเป็นใคร ซึ่งหวยก็ไปออกที่อดีตนางเอกช่อง 7 จิ๊บ คีตภัทร อันติมานนท์ เพราะทั้งรูปเก่าที่ดูคล้าย อีกทั้งยังเคยเป็นนางเอกช่อง 7 แถมชื่อเล่นเป็นอักษร จ. อีกด้วย
ล่าสุดนักแสดงสาวได้ออกมาชี้แจงผ่านทางไอจีของตนเองว่า ขออนุญาตชี้แจงข่าวที่เป็นประเด็นอยู่ตอนนี้นะคะ ว่าไม่ใช่จิ๊บแน่นอนค่ะ
จากข่าวที่มีการใช้ชื่อหรือเจตนาใช้ภาพจิ๊บซึ่งทำให้เกิดความเข้าใจผิดและเสียหายต่อตัวจิ๊บ ครอบครัวและแฟนเป็นอย่างมาก ซึ่งไม่เป็นความจริง ไม่ได้เกิดเรื่องและไม่ได้มีการไปแจ้งความดำเนินคดีใดๆ อย่างในข่าว จิ๊บมาหาครอบครัวที่อเมริกาเป็นเวลา 3 เดือนแล้วค่ะ
อยากขอให้ทุกคนใช้วิจารณญาณในการเสพข่าว ส่วนผู้ที่ทำให้จิ๊บและครอบครัวได้รับความเสียหายจะขอดำเนินคดีตามกฎหมาย เพื่อรักษาสิทธิและความถูกต้องให้ถึงที่สุด ขอบคุณทุกๆกำลังใจที่ส่งเข้ามานะคะ
ขอบคุณรูปจากไอจี : keetapat",https://www.khaosod.co.th/entertainment/news_7457323,https://www.khaosod.co.th/wpapp/uploads/2023/01/%E0%B8%9B%E0%B8%81-10-300x169.jpg,-
แมทธิว-ลีเดีย รับมือความแสบลูก น้องเดมี่ วัยทอง 2 ขวบ เอ็นดูเพื่อนชื่ออึช้าง,บันเทิง,"13 ม.ค. 2566
-
12:32 น.","แมทธิว-ลีเดีย รับมือความแสบลูกๆ น้องเดมี่ วัยทอง 2 ขวบ ไม่ชอบไปโรงเรียน ร้องไห้น้ำตาอาบแก้มเอ็นดูมีเพื่อนชื่ออึช้าง สอนลูกไม่ให้หยิกใคร
ออกงานกันทั้งครอบครัวก็จะชุลมุนหน่อย สำหรับครอบครัวของ แมทธิว ดีน และ ลีเดีย ศรัณย์รัชต์ ที่จูงมือลูกๆ “ดีแลน-เดมี่” มาออกงานพร้อมหน้า ในงาน THE ICONIC CHILDREN’S PLAYGROUND 2023 @ICONSIAM พร้อมเล่าถึงช่วงวัยทอง 2 ขวบของ น้องเดมี่ ที่ขึ้นแท่นตัวแสบประจำบ้าน และทำแฟนๆ เอ็นดู กับภาพ “น้องเดมี่” ไปโรงเรียนแล้วร้องไห้น้ำตาไหลอาบแก้ม
Powered By
ล่าสุด น้องเดมี่ ไปโรงเรียนแล้วร้องไห้? แมทธิว : “ก็มีบางวัน เห็นเด็กคนอื่นร้องไห้ก็จะร้องตาม”
ลีเดีย : “คือเวลาจะลา พ่อแม่จะกลับบ้าน เขาก็จะร้องไห้นิดหน่อยที่ต้องแยกกัน”
พอบอกว่าจะต้องไปโรงเรียนแล้ว ทำความเข้าใจกับเขายังไง? แมทธิว : “จริงๆ เปิดเทอมสองแล้วแหละ เทอมแรกจะยากนิดนึงเพราะว่าไม่เคยไปเลย ตอนแรกก็กลัวนะ แต่ว่าจริงๆ แล้วช่วงแรกๆ ง่ายกว่าที่คิดเหมือนว่าเขาได้เจอเพื่อนหลายคน ได้เจอกับกิจกรรมใหม่ๆ มันก็เลยไม่ค่อยยาก แต่ว่าพอไปสักพักหนึ่งเขารู้แล้ววันนี้จะไม่ค่อยได้อยู่กับพ่อแม่ จะเจอกันอีกทีหลายชั่วโมงก็เริ่มงอแงเล็กน้อย”
ลูกไปโรงเรียนเริ่มชินหรือยัง? แมทธิว : “เดมี่ชอบไปโรงเรียนมั้ยคะ”
เดมี่ : “ไม่ ไม่ชอบไปโรงเรียน”
แมทธิว : “เดมี่มีเพื่อนเยอะมั้ย ชื่ออะไรบ้าง”
เดมี่ : “ชื่ออึช้าง”
เดมี่ไปโรงเรียนสนุกมั้ย? เดมี่ : “ไม่สนุก”
แมทธิว : “พอดีเขาไปเชียงใหม่มา มีที่ที่เขาเอาอึช้างมารีไซเคิลเป็นกระดาษ ก็พาเขาไปเรียนรู้เกี่ยวกับธรรมชาติ เขาชอบมาก ติดใจอึช้าง”
ลีเดีย : “พูดอึช้างทั้งวัน ถามอะไรก็ตอบอึช้าง”
ช่วงนี้เริ่มพูดเก่ง? ลีเดีย : “เริ่มพูดเยอะ แต่ก็เป็นวัยทอง 2-3 ขวบล่ะค่ะ จะแสบ งอแงนิดนึง บางวันเขาก็จะโอเค บางวันจะงอแงกว่าปกติแล้วแต่วันค่ะ”
ใครแสบกว่ากัน? ลีเดีย : “เดมี่คนนี้แสบสุด เพราะดีแลนโตแล้วเขาก็จะยอมน้อง เมื่อกี้ก็โดนน้องรังแกบนเวที เขาก็ยืนนิ่ง เขาเป็นพี่ก็จะรู้ว่าน้องอายุน้อยกว่าก็จะยอมๆ เขาบ้าง เราก็ต้องคอยสอนเดมี่มากกว่าเพราะว่าคนพี่รู้แล้วว่าอะไรเป็นอะไร ต้องทำยังไง แต่กับคนน้องยังต้องคอยบอกว่าอย่าตีพี่ อย่าเตะพี่ เขาเล่นแรง ก็จะคอยสอนเขามีอะไรต้องรักกันนะ”
พี่ชายต้องยอมน้องสาวตลอดเลยไหม? แมทธิว : “ก็ไม่ได้อยากให้เขายอมตลอดนะ อยากให้เขาคุยกันด้วยเหตุผล ถ้าเป็นสิ่งที่น้องอยากได้ก็อาจจะแชร์ก่อน ขอพี่เล่นนิดนึงนะแล้วเดี๋ยวค่อยแชร์ให้ เพราะว่าถ้าเกิดพี่ต้องยอมน้องตลอดมันก็น่าสงสารพี่”
ลีเดีย : “ก็ต้องดูด้วยว่าน้องมีเหตุผลขนาดไหน ไม่ใช่ว่าตีเอาๆ แล้วยอม ก็ต้องสอนทั้งคู่แหละค่ะ พ่อแม่ก็ต้องคอยอยู่ตรงกลาง”
มีคนเล็กด้วย วุ่นวายขนาดไหน? ลีเดีย : “คนเล็กตอนนี้ยังไม่ค่อยมีฤทธิ์เท่าไหร่ เพราะว่าก็ยังนอนกับกินอย่างเดียว แล้วพี่สองคนก็ดูรักน้องดี จะมีเข้าไปช่วยอาบน้ำน้อง ให้นมน้อง ก็โอเค แต่ว่าโตขึ้นมาเดียว่าก็คงแสบอยู่เหมือนทั้งสองคนที่เป็นพี่นี่แหละค่ะ”
ล่าสุดแม่แกงเดมี่คลิปนอนกรน? ลีเดีย : “เขาเล่นอะไรเหนื่อยมากนั่งคาร์ซีทแล้วกรนเสียงดังมาก แอบถ่าย (หัวเราะ) ปกติไม่กรนแต่ด้วยท่านั่งคอเขาพับแค่ยกคอขึ้นก็ไม่กรนแล้ว เราเห็นตลกดีมันเสียงดังมาก”
หยุมไหล่พี่ใหม่ ดาวิกา? ลีเดีย : “เดมี่ขา เดมี่หยิกพี่ใหม่ทำไมคะ”
เดมี่ : “อยากหยิก”
ลีเดีย : “มันมีอะไรติดแขนพี่ใหม่ใช่มั้ย”
เดมี่ : “มีแมลง”
เดมี่รักพี่ใหม่มั้ย? เดมี่ : “ไม่รัก”
พี่ใหม่สวยมั้ย? เดมี่ : “ไม่สวย”
เดมี่สวยมั้ย? เดมี่ : “สวย (แล้วพี่ใหม่ไม่สวยเหรอ?) ไม่”
แมทธิว : “ตอนอยู่บ้านเขาบอกพี่ใหม่สวยนะ”
ลีเดีย : “คือใหม่จะเจอลูกๆ ตั้งแต่รุ่นดีแลน มาเจอเดมี่ครั้งแรกที่งานนั้น เขาคงเห็นคนเยอะแล้วคึกมากวันนั้น เจอพี่ใหม่วันนั้นคึกคนเยอะแล้วเขาแฮปปี้อาการอยากเล่นแหละ พี่ใหม่เขาน่ารักอยู่แล้ว เหมือนครั้งแรกที่เจอกับดีแล้วก็กอดดีแลน ดีแลนก็ชอบคนสวย เขิน เข้าไปจูบพี่ใหม่”
ไปไหนมาไหนคนยังแซวอยู่มั้ย? ลีเดีย : “ก็มีบ้าง คือเราก็ไม่ได้สอนให้เขาไปหยิก เขาอยากเล่นก็ไปจับแขน เขาจับพ่อเขาก่อน แล้วเห็นพี่ใหม่ก็ไปจับ แต่ด้วยรูปที่เป็นภาพนิ่งมันดูแบบ(หัวเราะ) แต่ว่าเขาไม่รู้หรอกว่าหยิกคืออะไร”",https://www.khaosod.co.th/entertainment/news_7457214,https://www.khaosod.co.th/wpapp/uploads/2023/01/1-45-300x169.jpg,"ลีเดีย - แมทธิว , น้องเดมี่ , แมทธิว ดีน , "
ร้องไห้เลยทั้งคู่ เนย โชติกา เซอร์ไพรส์ปีใหม่แม่ด้วยรถหรูป้ายแดง แห่ชมกตัญญูมาตลอด,บันเทิง,"13 ม.ค. 2566
-
12:29 น.","น้ำตาไหลตามโมเมนต์สุดซึ้งมากๆ ร้องไห้เลยทั้งคู่ เนย โชติกา เซอร์ไพรส์ปีใหม่แม่ ด้วยรถหรูป้ายแดง แห่ชมความกตัญญู
วันที่ 13 ม.ค.66 เนย โชติกา เผยโมเมนต์สุดซึ้งทั้งน้ำตา ขณะสวัสดีปีใหม่คุณแม่โดยมอบช่อดอกไม้ให้ก่อน คุณแม่ก็ดีใจแล้ว ก่อนจะพาแม่เดินไปดูของขวัญปีใหม่ของจริง เป็นรถเบนซ์หรูสีดำป้ายแดง ทำเอาคุณแม่เซอร์ไพรส์หนัก กอดขอบคุณลูกสาวพร้อมทั้งบอกว่า ดีใจมากๆ
Powered By
โดย เนย พาคุณแม่เข้าไปนั่งในรถป้ายแดงนั่งอยู่หลังพวงมาลัยรถหรูคันสวยด้วยใบหน้าสุดปลื้ม ต่างก็น้ำตาไหลกันทั้งคู่เป็นโมเมนต์สุดซึ้งมากๆ
ท่ามกลางคนบันเทิง เข้ามาคอมเมนต์รัวๆชมความน่ารักของคุณแม่คุณลูก อาทิ นัท มีเรีย บอกว่า น่ารักจังเลย , เบนซ์ พรชิตา ก็บอกว่า น่ารักมากกกกก มะปราง วิรากานต์ คอมเมนต์ ใจฟูเลยค้า รวมทั้ง เอ๋ พรทิพย์ , เนย ปภาดา ก็ร่วมคอมเมนต์เป็นเสียงเดียวกันด้วยเช่นกัน
ด้านแฟนคลับแห่คอมเมนต์ปลื้มใจ อาทิ ชอบในความกตัญญูของเนยมากค่ะ , เนยเป็นดาราที่น่ารัก ดูแลแม่ กตัญญูต่อแม่ ทำไรก็เจริญค่ะ , ชื่นชมและดีใจกับคุณแม่และคุณเนยนะคะ น่ารักมากๆคะ น้ำตาไหลตามด้วยเลย , ปลื้มใจแทนคุณแม่เลยค่ะ คุณเนยน่ารักที่สุด เป็นต้น",https://www.khaosod.co.th/entertainment/news_7457274,https://www.khaosod.co.th/wpapp/uploads/2023/01/noeymombenzsur1323882-300x169.jpg,-
แอฟ ทักษอร ปิดลุ้นรีเทิร์น หมวดอ๋อ น้องปีใหม่ ตั้ง10ด่าน ใครจีบแม่ต้องผ่านให้ได้,บันเทิง,"13 ม.ค. 2566
-
11:22 น.","แอฟ ทักษอร ปิดลุ้นรีเทิร์น หมวดอ๋อ น้องปีใหม่ ตั้ง10ด่าน ใครจีบแม่ต้องผ่านให้ได้
ต้อนรับปีด้วยงานสุดปัง ออกอีเวนต์สองงานติดในวันเดียวสำหรับ คุณแม่ คนสวย “แอฟ ทักษอร ภักดิ์สุขเจริญ”และ “น้องปีใหม่” วัย 8 ขวบ และต้องบอกว่าตอนนี้ น้องปีใหม่ก็โตมากๆ ตอบคำถามฉะฉานสุดๆ โดยเฉพาะเรื่องการสแกนหนุ่มๆ ให้คุณแม่ ใครอยากเข้ามาจีบก็เตรียมตัวไว้เลย เพราะต้องเจอ10ด่าน ซึ่งในอีเวนต์ที่2
Powered By
เมื่อวันที่ 12 ม.ค. นี้ ทั้งคู่มาร่วมงาน Siam Paragon x LEGO® Kids Day 2023 The Imagination Village พร้อมทั้งให้สัมภาษณ์ถึงเรื่องที่หมอดูทักดวงความรักพุ่งแรง และเรื่องที่คนลุ้นรีเทิร์น หมวดอ๋อ หลังมีภาพร่วมเฟรม รวมถึงพัฒนาการของน้องปีใหม่ ที่โตมากแล้ว มีความเป็นตัวของตัวเอง และมีความเป็นผู้ใหญ่
น้องปีใหม่กี่ขวบแล้วคะ? น้องปีใหม่ : “ปีนี้ 8 ขวบค่ะ (ถวายสังฆทานเองได้แล้ว ไม่ต้องให้แม่จับแล้ว?) ถูกค่ะ”
แอฟ : “เป็นปีแรก ถามว่าเซอร์ไพรส์ไหมที่เขาทำเองได้แล้ว จริงๆ ตอนนั้นก็ไม่ได้คิดอะไรนะคะ เหมือนเราอยู่กันตลอด ก็ไม่ได้มีจังหวะให้คิด แต่พอเสร็จพิธีแล้ว เราก็อ๋อ เออ เขาทำเองได้แล้ว เป็นปีแรกที่ทำเองได้ ทุกทีเราต้องคอยประกบ คอยนำ นี่เขาหันมาบอกหนูจะจุดเทียนเอง ทำเอง เหมือนไปทำทุกปีเขาก็เลยซึมซับ”
คุณแม่ให้อะไรเป็นของขวัญ? น้องปีใหม่ : “คุณแม่ให้ของขวัญวันเกิดเป็นตุ๊กตาค่ะ ตุ๊กตาที่เป็นคอลเล็กชั่น”
แอฟ : “อันนั้นมันของปีใหม่ แต่ก็ดีแล้ว ลืมๆ ไปก็ดีแล้ว (หัวเราะ)”
น้องปีใหม่ : “แล้วก็จะมีอีกของขวัญหนึ่ง ที่เป็นของขวัญที่ปีใหม่จะไปเลือกเอง แล้วคุณแม่ก็จะซื้อให้”
แอฟ : “วันนี้ 8 ขวบแล้ว จะว่าเร็วก็เร็วมาก บางจังหวะก็รู้สึกช้า แต่พอมาช่วงหลังยังไงก็รู้สึกเร็วค่ะ แป๊บเดียวโตจะสูงเท่าแม่แล้ว นึกจะโตก็โต แล้วตอนนี้เขาเริ่มมีความเป็นตัวของตัวเอง มีความเป็นผู้ใหญ่ อาจจะต้องเหนื่อยปรับความเข้าใจกันเยอะขึ้น เพราะเขาจะทำอะไรก็ต้องมีเหตุผลประกอบ ไม่งั้นเขาก็จะไม่ยอม แต่ว่าในส่วนอื่นๆ ก็เลยทำให้เขามีความรับผิดชอบมากขึ้น มันก็จะง่ายกับเรามากขึ้น เราไม่ต้องประคบประหงมทำให้ทุกอย่างเหมือนตอนเด็กๆ แล้ว ไปไหนมาไหนตอนนี้มันเหมือนพี่น้องกัน ใช่ไหมคะ?”
น้องปีใหม่ : “ใช่ค่ะ”
ตกใจช็อตฟีลแม่กลางรายการได้แล้ว? แอฟ : “ถ้ากองละครน้อยค่ะ น้อยมากๆ เลยค่ะ (แต่กองรายการไปช็อตฟีลคุณแม่ได้แล้ว?) ก็ตกใจค่ะ แต่ว่าก็ตามนั้นแหละค่ะ เด็กๆ เขาก็จะแบบธรรมชาติ”
บอกแม่มีคนคุยแล้ว? น้องปีใหม่ : “(พยักหน้า)
แอฟ : “ไหนใครบอกว่าหนูอารมณ์ไม่ดีแล้ว หนูเหนื่อยแล้ว หนูไม่อยากสัมภาษณ์แล้ว มีคนคุยอ๋อ”
น้องปีใหม่ : แต่ถ้ามีก็โอเคนะ มีได้ แต่ซื้อของเล่นให้ปีใหม่เต็มบ้านเลย”
แอฟ : “โอ้โห นี่หวังผล ถ้าจะมีต้องเป็นยังไงคะ”
น้องปีใหม่ : “ต้องถูกใจปีใหม่ ก็คือทำสิ่งที่ปีใหม่พูด แล้วก็เป็นคนดีด้วย ต้องผ่านด่านปีใหม่ มี 10 ด่านเลย”
เปิดใจกับรักครั้งใหม่หรือยัง? แอฟ : “ถามว่าตอนนี้พร้อมเปิดใจกับรักครั้งใหม่ไหม มันบอกไม่ได้หรอกค่ะ จะเปิดจะปิด คือแอฟก็ใช้ชีวิตปกติทั่วๆ ไป ไม่ได้ไปคิดกะเกณฑ์ว่าเราจะเปิดหรือจะปิด รุ่นนี้แล้วก็แบบ (หัวเราะ) หมายถึงว่าธรรมชาติค่ะ เจอก็เจอ ไม่เจอเราก็มีอย่างอื่นต้องทำอีกเยอะแยะ ส่วนที่หมอช้าง (ทศพร ศรีตุลา)
บอกว่าเราเปิดตัวได้แล้ว ปัญหาคือต้องไปหามาเปิดตัวก่อน (หัวเราะ) อาจารย์ทักมาก็แฮปปี้ค่ะ ก็บอกอาจารย์ว่ามีความหวังแล้วนะ จริงๆ ตอนนี้อะไรดีๆ ก็รับหมดค่ะ จะงาน เงิน ความรัก ขอให้มีดีๆ”
คนเชียร์รีเทิร์น “หมวดอ๋อ” หลังโพสต์ภาพร่วมเฟรม? แอฟ : “อ๋อ (หัวเราะ) เป็นพี่น้องกันค่ะ ตั้งนานแล้วค่ะ พี่อ๋อน่าจะเป็นพี่ที่รู้จักและดูแลกันมาจะ 10-20 ปีแล้ว เอาเป็นว่าตั้งแต่แอฟเด็กๆ ค่ะ จนตอนนี้ ก็ต้องขอบคุณค่ะ ที่ยังรักและยังดูแลกันอยู่ รวมถึงตอนนี้มาดูแลรุ่นหลานแล้วค่ะ ก็ขอบคุณพี่อ๋ออยู่เรื่อยๆ ค่ะ ขอบคุณผ่านสื่อไปด้วยอีกทีหนึ่ง คือทั้งพี่อ๋อและครอบครัวก็น่ารักมากๆ เลย ใจดีกับแอฟมาตลอด ดูแลกันหมดเลย รวมไปถึงพี่น้องพี่อ๋อ ก็ดูแลมาถึงปีใหม่ด้วยค่ะ
ตรงนี้เราเลยรู้สึกว่าโชคดีจังเลย ที่เราได้มีพี่ชายที่แสนดี แล้วคือทั้งครอบครัวเลยเอางี้ดีกว่าค่ะ รู้สึกโชคดี เขาก็ห่วงค่ะ เอาตรงๆ ตอนนี้ก็หลายๆ อย่าง คือคุณพ่อแอฟไม่สบายด้วย ก็มีหลายๆ ส่วนที่พี่อ๋อช่วยดูแลแอฟตรงนี้ เพราะตอนนี้แอฟก็อาจจะไม่มีที่ปรึกษาที่เป็นผู้ใหญ่ค่ะ ถามว่าไม่ต้องลุ้นใช่ไหม ไม่ต้องค่ะ ใครดูอยู่ก็ไม่รู้จะกล้าเข้าด่านหรือเปล่า เจอคนนี้”
มีด่านไหนบ้าง? น้องปีใหม่ : “เดี๋ยวค่อยคิดค่ะ ตอนนี้ผ่านไป 1 ด่านแล้ว (อันนี้ด่านคุณแม่หรือใคร?) คุณแม่ก็มีด่านด้วย”",https://www.khaosod.co.th/entertainment/news_7457060,https://www.khaosod.co.th/wpapp/uploads/2023/01/%E0%B8%A5%E0%B8%B8%E0%B9%89%E0%B8%99Edit-300x169.jpg,-
ปันปัน เปิดใจจุดเปลี่ยนยุติวงการบันเทิง ประกาศโสดเลิกไฮโซหนุ่มอยากมูฟออนชีวิต,บันเทิง,"13 ม.ค. 2566
-
10:20 น.","วันที่ไม่มีทั้งคุณแม่และคุณพ่อแล้ว ปันปัน เปิดใจจุดเปลี่ยนครั้งใหญ่ทำยุติงานวงการบันเทิง ประกาศโสดเลิกไฮโซหนุ่มที่คบกันมากว่า 4 ปีกลางโซเชียล อยากมูฟออนชีวิต
นักแสดง นักร้อง มากความสามารถ ปันปัน เต็มฟ้า ลูกสาวคนสวยของนักร้องผู้ล่วงลับ แหวน ฐิติมา ที่วันนี้จะขอเปิดใจจุดเปลี่ยนครั้งใหญ่ในชีวิตถึงขั้นต้องออกจากวงการบันเทิง รวมถึงการเปิดใจหลังสูญเสียครั้งใหญ่ คุณพ่อปุ๊ กรุงเกษม ไปอย่างไม่มีวันกลับ แถมยังอัพเดตสถานะหัวใจหลังเลิกรากับไฮโซหนุ่มที่คบกันมากว่า 4 ปีผ่านทางรายการคุยแซ่บshow ทางช่อง วัน31 ที่มี เบนซ์ พรชิตา และ อาจารย์เป็นหนึ่ง เป็นพิธีกรดำเนินรายการ
Powered By
เมื่อกลางปีที่ผ่านมาเพิ่งสูญเสียคุณพ่อไป ทำยังไงให้เราแข็งแกร่งขึ้นมาได้?
ปันปัน : ตอนที่เสียคุณแม่จะหนักมาก ตอนที่เสียคุณพ่อเหมือนเรามีการทำใจไว้แล้ว เหมือนเราเจอเหตุการณ์มาหนึ่งรอบแล้ว พอคุณพ่อมันจะรู้สึกใจหายมากกว่าว่าอาทิตย์ที่แล้วยังคุยกันอยู่เลย อยู่ดีๆ วันหนึ่งเขาหายไปเลย แต่ว่าในเรื่องของการใช้ชีวิตหรือดูแลตัวเอง เราค่อนข้างเซ็ตมาแล้ว ตอนคุณแม่มันค่อนข้างฉุกละหุกแล้วเรายังเด็กมาก แต่รอบนี้รู้สึกว่าชีวิตคนเรามันก็สั้น ทำให้เรากลับมาคิดได้ว่าเราควรมีความสุขกับปัจจุบันดีที่สุด
ในเคสของคุณพ่อ หนูใช้เวลานานขนาดไหน?
ปันปัน : เป็นหลักเดือนนะคะ จะไม่ได้นานจนเกินไป โชคดีมีทั้งเพื่อนที่ทำงาน คนรอบตัวเรา คนที่แกรมมี่ หรือว่าผู้ใหญ่ทุกคนให้กำลังใจดีมาก
มีความรู้สึกเคว้งบ้างไหม เพราะวันหนึ่งจากคุณแม่ที่สูญเสียไปแล้วมาเป็นคุณพ่อ พอไม่เหลือใครที่เป็นเสาหลักทั้งสองคน ความรู้สึก?
ปันปัน : ตอนคุณแม่เรารู้สึกไปไม่ถูกเลย เหมือนตอนนั้นเราพึ่งคุณแม่เยอะ คุณแม่ทำให้ทุกอย่าง เรายังเด็กมากด้วย อายุประมาณ 22 ปี เพิ่งจบมหาวิทยาลัย ยังไม่ค่อยได้ทำอะไรเองสักเท่าไหร่เพิ่งเรียนจบ โอเคในการที่มาทำงานประจำ มาหาเส้นทางของตัวเอง ถือว่ายากมาก ทั้งคุณแม่ไม่อยู่ ในเรื่องความสามารถที่เราไม่มี ตอนนั้นเรามาสายไฟแนนซ์ใช่ไหม ประสบการณ์น้อยมาก สู้ตรงนั้นมันค่อนข้างยาก แต่เมื่อมันเริ่มเข้าที่แล้ว พอตอนคุณพ่อเราอาจจะเป็นผู้ใหญ่ขึ้น ก็เลยจะง่ายขึ้น
ก่อนจากไปคุณพ่อได้สั่งเสียอะไรไหม?
ปันปัน : คุณพ่ออยากให้เราใช้ชีวิตอย่างมีความสุข คุณพ่อเป็นคนที่สบายๆ ชอบมีความสุข แฮปปี้ รักลูก เพราะฉะนั้นอยากให้ลูกทำอะไรก็ได้ให้ตัวเองมีความสุขที่สุด คุณพ่อไม่ได้มีโกลมาบังคับเราเยอะแยะว่าเราต้องประสบความสำเร็จที่สุดนู้น นี่นั่น แค่อยากให้เราใช้ชีวิตอย่างมีความสุข เพราะคุณพ่อช่วงหลังๆ ก็จะเห็นปันเริ่มทำงานมา แล้วงานเริ่มอยู่ตัว เขาก็เลยไม่ได้เป็นห่วงมาก
ระหว่างนั้นคุณพ่อก็รักษาตัวมาตลอด?
ปันปัน : ใช่ค่ะ คุณพ่อเป็นโรคหัวใจมา 10 ปี มีการทำบอลลูน 2 รอบ แล้วทานยารักษามาเรื่อยๆ ซึ่งถ้าโรคหัวใจถ้าจะเป็นมันจะเป็นฉับพลัน แล้วจะเข้าโรงพยาบาลเลย แต่ถ้าช่วงที่ไม่ได้เป็นก็จะใช้ชีวิตได้ปกติ จะมีหอบบ้างนิดๆ หน่อยๆ แต่ก็สามารถใช้ชีวิตได้ตามปกติเลย
เคยรู้สึกท้อ เสียใจไหม ที่ตอนนั้นคุณแม่จากไป แล้วคุณพ่อมาป่วยอีก?
ปันปัน : ไม่นะคะ เรารู้สึกว่าเราเป็นคนมองโลกในแง่ดีมากว่ามันมีคนลำบากกว่าเรา มันมีคนที่ไม่ได้มีโอกาสดีๆ ที่เรามี ไม่ว่าจะเป็นโรงเรียนที่คุณพ่อ คุณแม่ส่งไปเรียน หรืองานในวงการบันเทิง หรืออะไรก็แล้วแต่ มันดีที่สุดแล้วเท่าที่มันจะเป็นไปได้ อย่างน้อยคุณแม่ก็ได้อยู่จนถึงเราเรียนจบไม่ได้จากไปเร็วกว่านี้ เราก็รู้สึกว่าแฮปปี้กับปัจจุบัน ไม่ได้รู้สึกว่าชีวิตเศร้าหรืออะไร
ณ วันนี้ท่านมาเข้าฝันหรือมีสัญญาณอะไรไหม?
ปันปัน : มีช่วงแรกเลย คุณพ่อเหมือนเดินอยู่รอบๆ เราแล้วก็แฮปปี้ปกติในฝันนะคะ เหมือนแบบว่าไม่ต้องเป็นห่วงแล้ว ไม่ได้มาพูดอะไร แต่แนวให้ความมั่นใจทางใจว่าเราไม่ต้องเป็นห่วงเขา ส่วนคุณแม่ช่วงแรกๆ มี แต่ช่วงหลังๆ น้อยลงแล้ว ปันอาจจะเป็นคนที่แบบไม่ได้ฝันบ่อย แต่ในใจเราก็ระลึกถึงเสมอว่า สิ่งที่เราทำทุกอย่าง ถ้าคุณแม่อยู่ คุณแม่จะแฮปปี้
ถ้าหนูคิดถึงคุณพ่อ คุณแม่ หนูจะทำยังไง?
ปันปัน : มันก็จะมีร้องไห้บ้าง ช่วงแรกๆ แน่นอนอยู่แล้ว แต่ว่าหนูจะเป็นแนวเน้นพัฒนาตัวเองมากขึ้น รักตัวเอง พอเราทำแบบนี้เราจะรู้สึกว่าคุณแม่น่าจะภูมิใจนะ ทำให้เรารู้สึกดีขึ้น
คุณแม่จากไปมันทำให้เราเป็นโรคซึมเศร้าด้วยไหม?
ปันปัน : เป็นค่ะ ช่วงแรก คือมันไม่ได้เป็นซึมเศร้าว่าเคมีในสมองไม่เท่ากัน แต่มันเป็นซึมเศร้าที่ว่าเจอเหตุการณ์ที่ร้ายแรงมากๆ กระทบจิตใจ เลยเป็นเศร้าเรื้อรัง เหมือนมันเศร้าแล้วมันไม่หายสักที แล้วมันก็เศร้าอีกๆ ผ่านเป็นเดือนๆ แล้วมันก็ยังร้องไห้ ตื่นมาก็ร้องไห้ ก็เลยได้ไปปรึกษาคุณหมอ คุณหมอก็เปลี่ยนแนวคิดใหม่ ช่วงนั้นมันยาก เพราะคุณแม่หายไปด้วย แล้วเราต้องสู้ในเรื่องหน้าที่การงาน ซึ่งเราประสบการณ์ไม่มีด้วย คุณแม่ทำให้ทุกอย่าง พอคุณแม่หายไปนี่งานในวงการไปไม่ถูกเลย ฉันต้องตื่นตี5 ขับรถไปเองเหรอ แล้วใครจะดูคิวให้ เราเลยโอเคไม่เป็นไรเราพักงานในวงการไปก่อนแล้วกัน เราเรียนจบเศรษฐศาสตร์มา เราก็ไปสายนั้นเลย
หลังจากที่คุณแม่เสียคือเหตุผลหนึ่งเลยเหรอที่ลาออกจากวงการบันเทิง?
ปันปัน : ใช่ค่ะ เพราะว่าตอนที่ปันประสบความสำเร็จในวงการ เหมือนคุณแม่ซัพพอร์ตตลอด ทั้งดูคิว คุยกับผู้ใหญ่ ปันแทบเป็นเด็กที่ไม่ต้องทำอะไรเลย คุณแม่ดูแลตลอด พอจุดนี้มันหายไป เราก็ไปไม่ถูกเหมือนกัน เราไม่รู้ว่าจะไปรับงานอะไร ยิ่งมาตึกก็ยิ่งคิดถึง มันเหมือนทำใจไม่ได้
แล้วสรุปการที่คุณแม่ปูทางทั้งหมดดีหรือไม่ดี?
ปันปัน : หนูว่ามันจะทำให้ยากช่วงแรก มันมีข้อดี ข้อเสีย ก็คือว่าพอเลี้ยงลูกแบบนี้ช่วงแรกมันจะหนักเลย ลูกจะทำอะไรไม่เป็นเลย แต่สิ่งที่มันดีก็คือว่าคุณแม่จะเป็นคนมีวินัย เพราะฉะนั้นเราจะความสามารถเยอะ แล้วความสามารถพวกนี้มันจะเอาไปใช้ได้ในช่วงหลัง
แสดงว่าเราได้อะไรมาจากคุณแม่เยอะมาก?
ปันปัน : เยอะค่ะ
เขารักคุณแม่มาก เขาทำงานไม่ได้เลย เดินมาตึกแกรมมี่มันเห็นภาพ?
ปันปัน : มันไม่ได้ มาตึกคือคุณแม่รู้จักทุกคน แล้วมันเคว้งเหมือนไม่รู้จะทำงานอะไร เพลงคุณแม่ก็ฟังไม่ได้ไปเป็นปีเลย มันไม่ใช่แค่เพลงคุณแม่ เพลงฝรั่งต่างๆ ที่คุณแม่ร้องเมื่อก่อน ก็ฟังไม่ได้ ก็เลยแบบงั้นเปลี่ยนภาพชีวิตของเราไปเลยแล้วกัน ไปทำอย่างอื่นเลย ไปทำในสิ่งที่มันแปลกใหม่
ใช้เวลานานไหมกว่าจะเปลี่ยนมาเป็นแบบทุกวันนี้?
ปันปัน : ผ่านมา 5-6 ปีแล้ว ตอนนี้กลับมาฟังเพลงได้แล้ว
มีครั้งหนึ่งที่คุณแม่งอนเรื่องการลงรูปคู่คืออะไร?
ปันปัน : เขาให้ความสำคัญกับเรามาก เพราะฉะนั้นเขาก็อยากได้ความรักตอบแทนจากเรา เช่น การลงรูป แบบเหมือนแฟนงอน นี่ลงรูปแต่กับเพื่อนในไอจีไม่มีแม่เลยนะ นี่แม่ลงรูปเราเยอะมาก ไม่เคยแท็กแม่เลยนะ นี่เลื่อนไปหลายแถวแล้วนะ ปันบอกอ้าว…เหรอ ก็มันไม่มีคอนเทนต์ ก็จะงอนๆ อะไรแบบนี้ พอคุณแม่งอน เราก็เออลงก็ได้ ก็ลงรูปนึง
แต่เห็นว่ามีงอนคุณแม่ถึงขั้นบ้านเกือบแตกเลย เรื่องอะไร?
ปันปัน : ก็ช่วงเริ่มมีแฟนคนแรก แล้วเหมือนคบกัน 3 คน คุณแม่คบด้วย พอปันหลับเขาก็เข้าไปดูว่าคุยอะไรกันบ้าง แล้วปันชอบคนนี้มาก ก็เลยบอกว่าจะดูไปถึงไหน บางทีคุยกันก็ไม่อยากให้แม่เห็น ปันก็แบบโมโหมาก ทะเลาะกันแบบบ้านแตก บอกแม่จะทำตัวแบบนี้ไม่ได้ หนูโตแล้วนะ แต่ก็เข้าใจแหละ ตอนนั้นหนูอายุ 16-17 เสร็จแล้วแม่ก็ดื้อเงียบไง เดี๋ยวก็มีแว๊บๆ ดูอีก แต่ก็เข้าใจว่าคุณแม่เป็นห่วง
แต่ก็ไม่ได้ห้ามถูกไหม?
ปันปัน : ไม่ได้ห้ามค่ะ แต่ก็กังวล เพราะแม่หัวโบราณไม่อยากให้ไปไหนสองต่อสอง กลัวลูกเสีย ส่วนคุณพ่อจะเป็นคนที่ห้ามแบบอะไรใหญ่ๆ เช่น อย่าเข้าห้องเขา 2 คนนะ คุณพ่อกับคุณแม่คนละสไตล์เลย คุณพ่อจะชิลๆ เฮฮา คุณแม่จะเขี้ยวเข็ญทุกอย่างเป็นระเบียบ ส่วนใหญ่ตอนเด็กๆ ด้วยความที่แม่ชอบบังคับ หนูก็เลยดูเหมือนจะรักพ่อมากกว่า ทั้งๆ ที่ไม่ใช่ หนูแบบพ่อ ไม่อยากเรียนอะ หนูจะมีความสุขมากทุกครั้งที่แม่ไปทำงานต่างจังหวัดแล้วพ่อไปรับไม่เคยได้เล่นกีฬาเลย กลับบ้านตลอด ตอนเด็กๆ เราก็จะติดคุณพ่อเป็นพิเศษ
ล่าสุดหนูออกมาโพสต์ในไอจีว่าโสด เกิดอะไรขึ้น?
ปันปัน : ด้วยความที่ก่อนหน้านี้เราไม่ได้สัมภาษณ์อะไรเยอะใช่ไหมค่ะ ด้วยความที่เลิกกันสักพักแล้ว หนูก็ไม่ได้ประกาศ เพื่อนก็บอกว่านี่มันไม่มีคนรู้เลยนะ แล้วหนูก็อยากมูฟออนกับชีวิตแล้ว อันนี้ก็ไม่ได้เป็นความคิดของหนูเองหรอกนะ มีการปรึกษากับเพื่อน และมีพี่ที่เคยเป็นผู้จัดการเก่าด้วย บอกว่างั้นก็ลงไปเลยแล้วกัน
หลายคนมองว่าเป็นเพราะมือที่3 หรือเปล่า?
ปันปัน : ไม่ใช่เลยค่ะ ต้องยอมรับว่าความรู้สึกที่เป็นเหมือนแฟนกันมันก็ห่างหายไปหลายเดือนมากๆ แล้ว แต่ว่า อาจจะมีการคุยกันเรื่องงาน เรื่องอะไรอย่างนี้ เพราะว่าทำงานคล้ายๆ กัน พอเรามาอยู่ในจุดที่เราอยากมีความสัมพันธ์ที่มันครบ ตอนนี้มันไม่ได้เหลืออะไรเรื่องการเป็นแฟน เรื่องอะไรแล้ว หนูเลยคิดว่าให้ต่างคน ต่างไปเจอคู่ที่เหมาะกับเราหรือดีกว่าดีกว่า ไม่อยากยื้อไว้
แล้วประเด็นหลักๆ มันเกิดอะไรขึ้น?
ปันปัน : หนูว่ามันจะเป็นเรื่องเล็กๆ น้อยๆ ที่ไม่ใส่ใจกันแล้วมันสะสม เพราะเรื่องความสัมพันธ์มันเป็นเรื่องละเอียดอ่อน หนูต้องยอมรับว่าประมาณ 3-4 ปีที่ผ่านมา ตั้งแต่คบเขา หนูอาจจะให้ความสนใจกับงานมากเกินไป เหมือนอยากจะพัฒนาตัวเองเรื่องของงานมากเกินไป จนบางทีใส่ใจเขาน้อยไป แล้วมันสะสม แล้วพอสะสมมาเรื่อยๆ เขารู้สึกว่าบางทีเราไม่ใส่ใจกัน แล้วไม่ให้ความรักกันเท่าที่ควร มันก็เลยค่อยๆ หายไป แล้วมันก็จะมีปัญหานู้นนี่นั้น เสริมเข้ามาเรื่อยๆ
มีมือที่สามหรือเปล่า?
ปันปัน : ไม่มีค่ะ
มีปรับความเข้าใจกันก่อนไหม?
ปันปัน : มีค่ะ พยายามปรับความเข้าใจประมาณ 2 รอบ หนูก็พยายามปรับตัว คุณไม่พอใจจุดนี้ เราพัฒนาตรงนี้ให้ไหม เราปรับตรงนี้นะ เราน่าเบื่อเกินไปหรือเปล่า เราสนุกขึ้นได้นะ หนูก็คิดนะ แต่มันพยายามไปก็ไม่เวิร์ก เหมือนความรู้สึกมันหายไปแล้ว
มันหมดรักแล้ว?
ปันปัน : น่าจะหมดทั้ง2ฝ่าย
ตอนที่ตัดสินใจเราจะเป็นเพื่อนกันใครเป็นคนบอก?
ปันปัน : เหมือนปรึกษากัน สุดท้ายเหมือนเป็นการพูดกันทั้งสองฝ่าย ตกลงกันทั้งสองฝ่ายว่าทางนี้น่าจะดีที่สุด
แล้วมันจะมีโอกาสที่จะกลับมาไหม?
ปันปัน : หนูว่าค่อนข้างยากนะคะ เพราะว่าเราได้ลองกันไป 2 รอบแล้ว มันเต็มที่แล้ว หนูรู้สึกว่าหนูพยายามมากที่สุดแล้ว ความจริงหนูเป็นคนที่ไม่เลิกอะไรง่ายๆ หนูจะเป็นคนที่จะพยายามก่อน แต่ถ้ามันไม่ได้จริงๆ ยอมรับ มันไม่ใช่ความผิดของใคร มันก็ผิดกันทั้งคู่ หรือเป็นสิ่งที่มันไม่เข้ากันจริงๆ
พอบอกโสดค่ะ คอมเมนต์เยอะไหม?
ปันปัน : เยอะค่ะ ทุกคนรู้สึกแฮปปี้ ดีใจ
ตอนช่วงที่เราเลิกมันหนักไหม เพราะเราไม่มีคนให้ปรึกษาอย่างคุณพ่อ คุณแม่?
ปันปัน : หนูว่าด้วยความที่มันค่อยๆ เฟดมา มันไม่ได้เป็นการเจอแบบสถานการณ์นึงแล้วมันตึ้ง โห..เจ็บ มันค่อยๆ เฟดลงมา มันทำใจมาระดับนึงแล้ว เพราะฉะนั้นมันจะไม่ได้เศร้ามาก แต่แน่นอนแหละร้องไห้อยู่แล้ว ฟังเพลงก็ร้องไห้ นู้นนี่นั่น เราก็อยากให้มันเวิร์กนะ แต่ว่ามันไม่ได้จริงๆ เราก็ต้องใช้ชีวิตต่อ ต้องเดินหน้าต่อไป
เรามีวิธีจัดการความรู้สึกตรงนี้ยังไง?
ปันปัน : หาเพื่อนดีๆ ค่ะ อยู่กับเพื่อนดีๆ ไม่ว่าจะเป็นที่ทำงาน ปันไปที่ทำงานมีเพื่อนที่สนิทกัน 2-3 คน ซัพพอร์ตกันตลอด คุยอะไรก็ได้ หรือเพื่อนที่อยู่กับเรา คุยกับเรารู้สึกว่ามันอิ่มใจ เราไม่ได้อยู่คนเดียว จะมีความรักครั้งใหม่หรือไม่มีก็ได้ เพราะว่าเรามีความสุขกับปัจจุบัน อยู่กับเพื่อน อยู่กับอะไรก็สามารถเติมเต็มให้เรามีความสุขได้แล้ว แล้วงานต่างๆ ที่เราทำ คือรักตัวเองไว้ก่อน
ตอนนี้มีคนมาจีบหรือยัง?
ปันปัน : มีบ้างค่ะ แต่ไม่เยอะ
เรามีสเป๊กไหม?
ปันปัน : ชอบคนเก่ง คนฉลาด คุยเรื่องที่มันมีสาระได้ แล้วก็มีความเป็นผู้นำ ที่สำคัญคือมองโลกในแง่ดี เพราะหนูว่าเวลาคบกันไปสุขภาพจิตมันสำคัญมาก คือการไม่ทำให้เครียด หรือมีปัญหาอะไรแล้วสามารถทำปัญหาเรื่องใหญ่ให้เป็นเรื่องเล็กมันจะไปกันได้นาน",https://www.khaosod.co.th/entertainment/news_7456893,https://www.khaosod.co.th/wpapp/uploads/2023/01/puntemfahkuizab1323882-300x169.jpg,-
“ลิซ่า มารี เพรสลีย์” ลูกสาว “เอลวิส” สิ้นใจวัย 54 สุดช็อกเพิ่งมางานลูกโลกทองคำ,รอบโลก,"13 ม.ค. 2566
-
10:10 น.","“ลิซ่า มารี เพรสลีย์” ลูกสาว “เอลวิส” สิ้นใจวัย 54 สุดช็อกเพิ่งมางานลูกโลกทองคำ
“ลิซ่า มารี เพรสลีย์” – บีบีซี รายงานวันที่ 13 ม.ค. ถึงข่าวความสูญเสียในแวดวงบันเทิงฝั่งฮอลลีวูด หลังจากน.ส.ลิซ่า มารี เพรสลีย์ ลูกสาวและลูกเพียงคนเดียวของเอลวิส เพรสลีย์ ราชาเพลงร็อกแอนด์โรลผู้ล่วงลับ เสียชีวิตในวัย 54 ปี
Powered By
นางพริสซิลลา เพรสลีย์ แม่ของลิซ่า มารี เปิดเผยผ่านแถลงการณ์ว่า ลิซ่า มารี ถูกพบนอนหมดสติที่บ้านพักในเมืองคาลาบาซัส รัฐแคลิฟอร์เนีย และเร่งนำตัวส่งโรงพยาบาลเมื่อช่วงเช้าวันพฤหัสบดีที่ 12 ม.ค. ตามเวลาท้องถิ่น แต่ต่อมาแพทย์ประกาศว่าลิซ่า มารี เสียชีวิต
FILE – Lisa Marie Presley arrives at the 46th annual Country Music Awards at the Bridgestone Arena on Nov. 1, 2012, in Nashville, Tenn. Presley, singer and only child of Elvis, died Thursday, Jan. 12, 2023, after a hospitalization, according to her mother, Priscilla Presley. She was 54. (Photo by Chris Pizzello/Invision/AP, File)
ด้านแหล่งข่าวใกล้ชิดระบุกับทีเอ็มซี สื่อบันเทิงชั้นนำของสหรัฐว่าลิซ่า มารี มีภาวะหัวใจหยุดเต้นเฉียบพลัน แต่ยังไม่มีรายงานอย่างเป็นทางการถึงสาเหตุที่ลิซ่า มารี เสียชีวิต
ทั้งนี้ ลิซ่า มารี และนางพริสซิลลาเพิ่งปรากฏตัวที่งานประกาศรางวัลลูกโลกทองคำครั้งที่ 80 เมื่อค่ำวันอังคารที่ 10 ม.ค.ที่ผ่านมา และตื้นตันอย่างมากหลังจากออสติน บัตเลอร์ ดาราหนุ่มผู้สวมบทเอลวิส เพรสลีย์ ได้รับรางวัลนักแสดงชายยอดเยี่ยมจากภาพยนตร์ชีวประวัติเรื่องเอลวิส
สำหรับประวัติของลิซ่า มารี นั้น เกิดเมื่อปี 2511 และเดินตามรอยเท้าของผู้เป็นพ่อด้วยการเป็นศิลปิน อัลบั้มแรกวางจำหน่ายในปี 2546 กับยอดขายหลายแสนแผ่นและได้รับคำวิจารณ์เชิงบวกอย่างล้นหลาม
นอกจากความสามารถด้านดนตรีแล้ว ลิซ่า มารี ยังเป็นที่รู้จักในวงกว้างภายหลังแต่งงานกับไมเคิล แจ๊กสัน ราชาเพลงป๊อป เมื่อปี 2537 แต่หย่าร้างในอีก 2 ปีต่อมา ลิซ่า มารี แต่งงานใหม่อีก 2 ครั้ง มีลูกรวมทั้งหมด 4 คน รวมถึงไรลีย์ คีโอ นักแสดงสาว
FILE PHOTO: Singer Lisa Marie Presley appears as a guest on “The Tonight Show with Jay Leno” at the NBC studios in Burbank, California, U.S. May 1, 2003. REUTERS/Fred Prouser/File Photo
FILE PHOTO: Popstar Michael Jackson and his bride Lisa Marie Presley-Jackson hold each others hands outside Heim Pal Children’s Hospital where they distributed toys in Budapest, Hungary August 6, 1994. REUTERS/Stringer/File Photo
 ข่าวที่เกี่ยวข้อง:
The Fabelmans หนังประวัติ สตีเว่น สปีลเบิร์ก คว้าลูกโลกทองคำ",https://www.khaosod.co.th/entertainment/news_7456924,https://www.khaosod.co.th/wpapp/uploads/2023/01/LisaMariePresleydies-02-300x169.jpg,-
น้ำตาตลก เหลือเฟือ รู้สึกผิดตามหาเมียช็อกจากโลกไปแล้ว อยากขอโทษลูก,บันเทิง,"13 ม.ค. 2566
-
08:29 น.","ตรอมใจผ่ายผอมจนคนว่าเป็นโรคร้าย น้ำตาตลก เหลือเฟือ มกจ๊ก ความรู้สึกผิดและคิดถึงเมื่อรู้เมียจากโลกนี้ไปแล้ว เคลียร์ผอมจนคนคิดว่าเป็นเอดส์ ย้อนทุกช่วงชีวิตที่ไม่ได้โรยด้วยกลีบกุหลาบ
สร้างความฮาผ่านหน้าจอโทรทัศน์มานานหากเอ่ยชื่อ “เหลือเฟือ มกจ๊ก” น้อยคนที่จะไม่รู้จักดาวตลกที่มีชื่อเสียงเป็นอันดับต้นๆ ของไทย แต่กว่าที่จะก้าวไปถึงดวงดาวแห่งความสำเร็จ ที่ผู้คนจำนวนมากต่างก็พยายามไขว่คว้า ทว่ามีเพียงไม่กี่คนที่จะก้าวไปถึงจุดนั้น แต่กว่าที่จะไปถึงจุดนั้นได้ เส้นทางชีวิตของ “เหลือเฟือ” ก็ไม่ได้โรยด้วยกลีบกุหลาบแต่อย่างใด ตรงข้ามเขาต้องสู้ชีวิตมาสารพัดกว่าจะมีวันนี้ มีทั้งเรื่องราวร้ายดีผ่านเข้ามาอย่างโชกโชนเส้นทางของเขาต้องต่อสู้กับสิ่งใดบ้าง รวมถึงลูกๆทั้งสามคนที่ เหลือเฟือ เฝ้าฟูมฟักเพราะลูกคือความสุขในทุกลมหายใจ
Powered By
เมื่อได้มาเป็นแขกรับเชิญคนพิเศษในรายการ Club Friday Show ผลิตโดย CHANGE2561 เหลือเฟือ มกจ๊ก เปิดเรื่องราวในชีวิตพร้อมและเผยความรักแบบทุกซอกทุกมุมในใจ เพราะอุ่นใจที่ได้มานั่งคุยมานั่งเล่าที่นี่เป็นที่แรกแบบหมดเปลือกเหตุผลหนึ่งที่ทำให้ เหลือเฟือ มากรุงเทพฯ เพื่อตามหาแฟนคนแรก ตื่นเต้นสุดเซิร์ชเฟซบุ๊กหาแฟนคนแรก พร้อมเผยสาเหตุต้องเลิกรากับแฟนเพราะไม่มีเวลาให้กัน ละเลยหน้าที่สามีจนภรรยาขอหย่า!! ถึงรักจะพังเพราะความหึงหวงโดนภรรยาขอเลิก! แต่เรื่องลูกขอเป็นคนดูแลเองไม่ให้ลูกต้องรู้สึกขาด น้ำตาของ เหลือเฟือ กับความรู้สึกผิดและคิดถึงเมื่อรู้ว่าภรรยาจากไปแล้ว ทุกวันนี้ยังจำเรื่องราวระหว่างกันได้เสมอ แทบจะต้องขอโทษลูกเพราะตัวเองเป็นผู้ชายที่เลี้ยงลูกสาว ไม่เคยถักเปียหรือแต่งตัวสวยๆ ให้ลูก ความรู้สึกของพ่อที่ต้องเลี้ยงลูกสาวด้วยตัวเอง พร้อมกับเคลียร์ข่าวผอมเพราะตรอมใจ แต่ใครๆหาว่าเป็นเอดส์ ข่าวออกพาดหัวจนตัวเองต้องไปตรวจเพื่อความแน่ใจ
ถาม แล้วความรักครั้งแรกของ พี่เหลือ ???
เหลือเฟือ : เพื่อนผู้หญิงที่เขาจบ ป.6 เขาไม่ได้เรียนต่อเขามาทำงานในกรุงเทพฯ รู้สึกว่าเป็นช่วงปีใหม่ เขากลับบ้านแล้วเขาพาเพื่อนเขาไปด้วยผมเห็นแล้วผมปิ๊งเลย 7 วันเขากลับกรุงเทพฯแล้ว นั่นแหละ !! คือ เหตุผลตั้งแต่วันนั้นใครมาชวนเราไป กรุงเทพฯ เราไปเลยทีนี้ เราอยากจะไปหาเขา นี่คือเหตุผลหนึ่งด้วย แต่เราก็ไม่เคยเซิร์ชเฟซบุ๊กเขาเลยแต่เราก็รู้ชื่อนามสกุลเขานะครับ ชื่อ อรสา
ถาม แล้วปิดไหมตอนนั้นถือว่าปิดฉากไหม
เหลือเฟือ : มันหยุดไปเลยมันไม่มีความรักให้ใครจนมาเปิดเราเริ่มมาเปิดให้แม่ของลูกคนที่สามก็คือ แม่มิกซ์
ถาม แล้วมามีความรักอีกครั้งหนึ่ง ???
เหลือเฟือ : อันนี้เป็นแม่ของลูกเลยครับ ผู้หญิงคนนี้เห็นตัวตนผมตั้งแต่ผมยังไม่ประสบความสำเร็จ จนผมมาประสบความสำเร็จที่เลิกรากันกับแฟนมันไม่มีเวลาให้กันเลย แต่ ณ วันนั้นผมก็ไม่รู้ตัวเลยว่าครอบครัวกำลังมีปัญหาเพราะคิดว่าครอบครัวผมอบอุ่นอยู่ ครอบครัวผมได้ไปเที่ยวห้างนะ ลูก เมีย ผมอยากกินอะไรได้กินนะเพียงแต่ไม่มีผมเท่านั้น ผมว่าผมละเลยด้วยครับ
ถาม แต่สุดท้ายความรักก็พัง ??
เหลือเฟือ : มีเรื่องหึงหวงบ้างครับ เขาก็ว่าเรา เห็นเต็มตาแบบนี้ไม่เอาแล้ว ขับมอเตอร์ไซค์ชนรถ
ถาม ทางฝั่งพี่ผู้หญิงคือ ขอเลิก
เหลือเฟือ : ขอเลิกแต่สุดท้ายเราก็บอกว่าเราขอลูกในเมื่อผมทำเอามาแล้วลูกคือลูกเรามันคือ เลือดเราต่อให้แลกด้วยลูกตาผมก็ยอมผมจะต้องเป็นคนดูแลไม่ให้ลูกรู้สึกขาด
ถาม ถามตรงๆได้ทำหน้าที่ สามี ไหม
เหลือเฟือ : นั่นคือสิ่งที่คาใจผม 3 ปี ที่ผมไม่มีอะไรกับเขาเลย เขาเลยขอหย่าตอนนั้นคือ ลูกเราจะไปอย่างไรมันร้ายแรงขนาดนั้นเหรอ !! เขาก็บอกว่าไม่ต้องพูดขอหย่า เขาพูดไปก็ร้องไห้ไปเราก็ไม่รู้จะอธิบายอย่างไรก็แสดงว่าเราทำกับเขาไว้หนัก
ถาม จากวันนั้นถึงเดี๋ยวนี้ทุกวันนี้ ??
เหลือเฟือ : ชื่อของเขายังอยู่ในทะเบียนบ้านผมอยู่เลย แต่ไม่เคยเจอเขาอีกเลยผมอยากหาเขานะครับ อยากเจอเขาผ่านไปหลายปีผมก็อยากจะเซอร์ไพรส์วันเกิดลูก ก็เลยอยากไปตามหาเขาไปที่สำนักงานเขตเขาก็บอกว่า (จะร้องไห้) เขาเสียแล้ว คือ ณ ทุกวันนี้ก็ยังจำได้เสมอว่าวันที่เราคุยกัน วันที่เราจีบกัน เราที่เราเลิกกัน
เหลือเฟือ : คืออย่างไรเราก็ต้องเป็นทั้งพ่อบ้านและแม่บ้าน ผู้ชายเลี้ยงลูกบางทีแอบแทบจะขอโทษลูกนะเราไม่มีเวลาที่จะหวีผมให้ลูกไปโรงเรียนเราแต่งตัวไม่สวยเหมือนคนอื่นให้ลูกไม่เป็น
ถาม แล้วอย่างพวกเทศกาล เช่น วันแม่
เหลือเฟือ : ถ้าวันแม่ให้ลูกลาโรงเรียนแล้วก็พาลูกไปเที่ยว แต่ไม่ใช่ตามที่เขาจัดงานวันแม่นะครับ เพราะเราไม่อยากให้เขาไปเห็นภาพ คือ บางคนไม่เข้าใจหรอกผมเคยให้ไปแล้ววันแม่ เราก็แอบดูแล้วคิดอยากจะใส่กระโปรงขึ้นไปแบบที่เราเคยใส่เล่นตลกแต่ลูกก็จะไม่กล้ากราบ
ถาม ข่าวอะไรก็ออกมาว่าป่วยเป็นโรคเอดส์อะไรวุ่นวายไปหมด
เหลือเฟือ : ตอนนั้นตอนตรอมใจ ก่อนขึ้นศาลแย่งลูกกันผมก็เครียดน็อกเลยผอม เขาก็พาดหัวข่าวตกอับเป็นโรคเอดส์ อะไรสักอย่างผมก็ตายแล้วทรงเราก็เหมือนด้วยผอมก็เลยไปหาหมอเลยขึ้นหาหมอ 4 ชั่วโมง หมอเรียกชื่อขึ้นไปผมขึ้นไปถามหมอคำแรกผมเป็น โรคเอดส์ ไหมครับ พอหมอบอกว่าไม่เป็นผมกระโดดดีใจเลย จนหมอถามว่าทำไมคุณคิดว่าคุณเป็นเราก็เพราะว่าข่าวลงครับ
เปิดหมดเปลือกเรื่องราวทุกช่วงเวลาชีวิตและความรัก เหลือเฟือ มกจ๊ก ได้ในรายการ Club Friday Show วัน เสาร์ ที่ 14 มกราคม เวลา 12.00 น. ทางช่องวัน31",https://www.khaosod.co.th/entertainment/news_7456844,https://www.khaosod.co.th/wpapp/uploads/2023/01/luefuemogcfd1323882-300x169.jpg,-
แอน เจอสาวท้าทายเกาะแกะ เอ อึ้งเลย กลัวมากถึงจุดหนึ่งต้องปล่อยเขาไปมีความสุข,บันเทิง,"13 ม.ค. 2566
-
07:26 น.","เผยมุมร้องไห้เสียใจอกหักรักแรก แอน เจอสาวท้าทาย เกาะแกะ เอ อึ้งเลยไม่เหมือนในละคร กลัวมากความรักถึงจุดหนึ่งก็ต้องปล่อยวางให้เขาไปมีความสุข
เจ้าหญิงวงการมาเอง แอน ทองประสม มาพูดคุยกับสามสาว ก้อย – นัตตี้ – ดรีม ใน ยังไงไหนเล่า ล่าสุด เล่าเรื่องราวความรักตอนหนึ่งถึงโมเมนต์ความขี้หึง ขี้หวง ขี้งอน ว่า ช่วงตัวเองพีกๆ คบ เอ (เอ ทินพันธ์) ใหม่ๆ มีจังหวะไปนั่งร้านอาหารกึ่งบาร์ นั่งตรงข้าม เอ แล้วมีผู้หญิงคนหนึ่งมานั่งตรงที่เท้าแขน เอ แล้ว (ทำท่าสาวคนนั้นโอบกอดไหล่ เอ ทินพันธ์) เหมือนในละครเลย ใครส่งตัวมันมาว่ะเนี่ย ใครปล่อยคิว ตอนแรกก็อึ้ง มันไม่เหมือนในละคร ที่เราทำหน้าอะไรเธอ เราประมวลผลอยู่อะไรว่ะ เอ ก็ตัวแข็ง งงๆ เรารู้สึกผู้หญิงคนนี้มันมาอยากท้าทาย เรา ก็นั่งมอง ก็ไปด่าเอหลังบ้านก็ไปถาม อันนี้คือมุมหึง
Powered By
ถามมุมเคยร้องไห้เสียใจอกหักเรื่องความรักไหม แอน ยอมรับก็มีแฟนคนแรกเลย คบมา 7 ปี จีบตั้งแต่ อายุ 16 เป็นความรักครั้งแรก ที่รู้สึก เลยว่าความรักที่สูบฉีดเป็นยังไง เพราะความรักกับเอ เราโตขึ้นมาอีกหน่อยแล้ว เรารู้ว่าต้องปรับยังไง ต้องขอบคุณรักแรกที่ทำให้รู้สึกว่าหัวใจที่สูบฉีด เต็มอัตราเป็นยังไง
แอน ยังเผยเสียใจสิ่งหนึ่งในร่างกายที่ไม่ได้ใช้คือ มดลูก ไม่สามารถใช้ธรรมชาติตรงนี้ได้เต็มที่ มันเกิดอะไรในชีวิตไม่รู้ที่ต้องสรุปแล้วว่าจะเอายังไง ก็เลือกแล้วว่าไม่เอา ก็อยู่ได้ หาเจอว่ามนุษย์ที่อยู่โดยไม่จำเป็นต้องมีลูก เขาหาความสุขกับชีวิตยังไง มันไปได้หมดชีวิตมันอยู่ที่เรา
เมื่อถามว่ายังต้องการอะไรจากความรักของตัวเองอีกไหม แอน ยอมรับ กลัวมากๆ กลัวจังเลย เมื่อถึงจุดหนึ่ง เราผู้หญิง เราจะฝ่อเร็วกว่า เรื่องฮอร์โมน แล้วเราจะใจดีให้เขา อะไรก็ได้ให้เขามีความสุข ตอนนี้ไม่อยาก ตอนนี้ไม่นะ แต่เขาต้องไม่มาสละอะไรในชีวิต เพื่อเติมเต็มเรา ความรักก็จะมีจุดที่ต้องปล่อยวาง ปล่อยมือกันไปเอง ก็ต้องไปถึงจุดนั้นแล้วเราจะเป็นจะตายทำไม ก็บาลานซ์ระหว่างทางไป ถ้าทำได้",https://www.khaosod.co.th/entertainment/news_7456818,https://www.khaosod.co.th/wpapp/uploads/2023/01/annegoynutdream1323882-300x169.jpg,-
"ส่อง 3 ชุดสุดปัง ""แอนนา เสือ"" อวดโฉมสะคราญ ชิงมงสาม มิสยูนิเวิร์ส 2022",บันเทิง,"12 ม.ค. 2566
-
23:56 น.","ส่อง 3 ชุดสุดปัง “แอนนา เสือ” อวดโฉมสะคราญ ชิงมงสาม มิสยูนิเวิร์ส 2022 เอาอยู่เป๊ะทุกลุกส์ไม่มีพร่อง ทั้งชุดว่ายน้ำ ชุดราตรี ชุดประจำชาติ
การประกวดมิสยูนิเวิร์ส 2022 ที่เมืองนิวออร์ลีนส์ รัฐลุยเซียนา สหรัฐอเมริกา เข้มข้นเข้ามาทุกขณะ ตัวแทนแต่ละประเทศต่างอวดโฉมประชันกันอย่างดุเด็ดเผ็ดมันส์ กองเชียร์ลุ้นกันตัวโก่งติดขอบเวทีและหน้าจอ
Powered By
สำหรับวันนี้ (12 ม.ค. 2566) เป็นการจัดประกวด รอบพรีลิมมินารี (Preliminary) “แอนนา เสืองามเอี่ยม” มิสยูนิเวิร์สไทยแลนด์ 2022 ทำได้อย่างไม่มีขาดตกบกพร่อง จัดเต็มทุกชุด ทั้งเสื้อผ้า หน้าผม เป๊ะปัง เรียกเสียงเชียร์กระหึ่ม
ในรอบชุดว่ายน้ำ กองประกวดให้สาวงามออกแบบผ้าคลุมเอง แอนนาเดินสับโชว์หุ่นสุดเซ็กซี่ขยี้ใจในชุดสีส้ม และผ้าคลุม ที่ออกแบบโดย “โลเล ทวีศักดิ์ ศรีทองดี” ศิลปินชื่อดังชาวไทย ผู้ใช้ผลงานแนว Figurative กับครั้งแรกในการออกแบบ “Art Cape” ที่ส่งเสริมความหลากหลายให้เกิดขึ้นบนโลก โดยมาในคอนเซ็ปต์ เดอะ เพาเวอร์ ออฟ ยูนิตี้ ซึ่งมีใบหน้าของผู้คนที่หลากหลาย ไม่ว่าจะเป็นเชื้อชาติ สีผิว
ส่วนรอบชุดราตรี แอนนามาในชุด ‘Hidden Precious Diamond Dress’ ความงามของเพชรอันล้ำค่าที่ถูกซ่อน พร้อมโชนแสงเปล่งประกาย “อย่ายึดมั่นว่าเราเกิดมาจากอะไร แต่จงยึดมั่นว่าเราเปลี่ยนแปลงชีวิตได้ด้วยพลังของเรา” ประโยคสร้างแรงบันดาลใจอันยิ่งใหญ่ของแอนนา สู่การสร้างสรรค์ชุดราตรีประจำประเทศไทยบนเวทีจักรวาล
ออกแบบ และตัดเย็บ โดยคุณอาริฟ เจ๊ะหวาง จากแบรนด์ MANIRAT บอกเล่าชีวิตและตัวตนของแอนนา ผ่านการนำฝากระป๋องอลูมิเนียมซึ่งเป็นวัสดุเหลือใช้มารังสรรค์ให้งดงามด้วยเทคนิค Jewelery Detail พร้อมตกแต่งด้วยเพชรจาก Swarovki ถักทอร้อยเรียงเป็นชุดราตรีที่สมบูรณ์แบบ เปล่งประกายจรัสแสงสู่สายตาชาวโลก
ไฮไลต์ที่แฟนนางงามต่างเฝ้ารอคอยกับการประกวดรอบชุดประจำชาติ (NATIONAL COSTUME SHOW) แอนนามาในชุด “สงกรานต์เทวี” สวยงามตระการตา อันเป็นสัญลักษณ์ของเทศกาลสงกรานต์ ซึ่งได้แรงบันดาลใจจากนางสงกรานต์ประจำปี 2566 ชื่อว่า นาง “กิมิทาเทวี” หนึ่งในเทพธิดา (goddess) ทั้งเจ็ดของท้าวกบิลพรหม
ลวดลายของชุดได้แรงบันดาลใจมากจากหัตถศิลป์ หัตถกรรม ผ้าทอโบราณ “ผ้าทอลายน้ำไหล” ประดับตกแต่งด้วยงานปัก ลูกปัด คริสตัล เลื่อม และขวดน้ำที่เหลือใช้จากการบริโภค นำมาประยุกต์ให้มีความทันสมัย
“ขันเงิน” ที่ทำโดยช่างฝีมือคนไทย สื่อถึงการรดน้ำดำหัวผู้ใหญ่ การเล่นน้ำ หรือใช้ในชีวิตประจำวัน ซึ่งนอกจากจะแสดงให้เห็นถึงวิถีชีวิต วัฒนธรรม ประเพณี ภูมิปัญญาท้องถิ่นที่มีความประณีตสร้างสรรค์แล้ว ยังสร้างอาชีพ สร้างรายได้ ให้กับชาวบ้านและชุมชน สะท้อนให้เห็นถึงความสุข ความรัก ความอ่อนน้อมถ่อมตน และความงดงามที่สืบทอดต่อกันมาอย่างช้านานอีกด้วย
ร่วมเชียร์ “แอนนา เสือ” ให้ถึงฝันกับ #มงสาม ที่รอคอย พร้อมลุ้นว่าใครจะได้ครองมงกุฎ Miss Universe 2022 ไปด้วยกันในวันที่ 15 ม.ค. 2565 ตามเวลาประเทศไทย ตั้งแต่ 07.00 น. ถ่ายทอดสดผ่านช่อง JKN18
ภาพจาก Miss Universe Thailand",https://www.khaosod.co.th/entertainment/news_7456761,https://www.khaosod.co.th/wpapp/uploads/2023/01/%E0%B8%9B%E0%B8%81%E0%B8%82%E0%B9%88%E0%B8%B2%E0%B8%A74%E0%B8%84%E0%B8%B3-%E0%B8%AA%E0%B8%B5%E0%B8%82%E0%B8%B2%E0%B8%A7-Edit%E0%B9%83%E0%B8%AB%E0%B8%A1%E0%B9%88%E0%B8%A1%E0%B8%A1%E0%B8%A1-%E0%B9%81%E0%B8%AD%E0%B8%99%E0%B8%99%E0%B8%B2-%E0%B9%80%E0%B8%AA%E0%B8%B7%E0%B8%AD-300x169.jpg,-
ส.บอล หอบหลักฐานแจ้งความเอาผิดมือจุดพลุแฟลร์ เกมดวลมาเลย์,กีฬา,"13 ม.ค. 2566
-
15:23 น.","สมาคมฟุตบอลไทย เข้าแจ้งความเอาผิด มือจุดพลุแฟลร์ ระหว่างเกมฟุตบอลชิงแชมป์อาเซียน รอบรองชนะเลิศ ที่พบกับทีมชาติ มาเลเซีย
เมื่อวันที่ 13 มกราคม 2566 เวลา 13.00 น. ณ สถานีตำรวจภูธรคลองหลวง จังหวัดปทุมธานี สมาคมกีฬาฟุตบอลแห่งประเทศไทย ในพระบรมราชูปถัมภ์ โดย พลตำรวจเอกสมยศ พุ่มพันธุ์ม่วง นายกสมาคมฯ ได้สั่งการพร้อมมอบอำนาจให้เจ้าหน้าที่ฝ่ายกฎหมายสมาคมฯ เข้าแจ้งความร้องทุกข์กล่าวโทษมอบคดีต่อพนักงานสอบสวนให้ดำเนินคดีกับผู้กระทำความผิดไม่ว่าจะเป็นความผิดอาญาข้อหาหรือฐานใด จนกว่าคดีจะถึงที่สุด
Powered By
โดยสมาคมฯ ได้รวบรวมหลักฐานจำนวนหนึ่งจากกรณีที่เกิดเหตุการณ์กระทำผิดระเบียบในการแข่งขันกีฬาฟุตบอลรายการ AFF MITSUBISHI ELECTRIC CUP 2022 ระหว่าง ทีมชาติไทย กับ ทีมชาติฟิลลิปปินส์ ในวันที่ 26 ธันวาคม 2565 และวันที่ 10 มกราคม 2566 ระหว่าง ทีมชาติไทย กับ ทีมชาติมาเลเซีย ณ สนามธรรมศาสตร์ สเตเดี้ยม ซึ่งอยู่ในท้องที่ สถานีตำรวจภูธรคลองหลวง จังหวัดปทุมธานี
ซึ่งได้ปรากฏเหตุการณ์ผู้เข้าชมกีฬาฟุตบอลรายการดังกล่าวบางราย มีการจุดพลุแฟลร์ เกิดระเบิดและเพลิงไหม้แก่วัตถุ จนน่าจะเป็นอันตรายแก่บุคคลอื่นหรือทรัพย์ของผู้อื่น ทำให้สมาคมฯ ได้รับความเสียหายต่อชื่อเสียงและอาจจะต้องชดใช้ค่าเสียหายที่มีต่อสถานที่จัดการแข่งขันให้กับมหาวิทยาลัยธรรมศาสตร์ ทั้งอาจจะถูกสหพันธ์ฟุตบอลอาเซียน ลงโทษปรับเงิน, ต้องจัดการแข่งขันแบบไม่มีแฟนบอล หรือต้องโดนคำสั่งให้ไปเตะในสนามกลาง อีกด้วย
การแจ้งความร้องทุกข์กล่าวโทษครั้งนี้ สมาคมฯ ได้มอบข้อบังคับลักษณะการปกครองของสมาคมฯ พร้อมมอบแผ่นภาพรูปถ่ายแสดงการกระทำและสถานที่เกิดเหตุให้แก่พนักงานสอบสวนไว้ด้วย ทั้งนี้ หากพนักงานสอบสวนมีความประสงค์จะสอบสวนพยานผู้รู้เห็นเหตุการณ์ จะได้นำพยานไปให้การสอบสวน ต่อไป
ก่อนหน้านี้ สมาคมกีฬาฟุตบอลแห่งประเทศไทยฯ เคยโดน เอเอฟซี ปรับเงิน 2 ครั้ง โดยครั้งแรก เป็นจำนวน 11,000 ดอลลาร์สหรัฐสำหรับเหตุการณ์ที่มีแฟนบอลจุดพลุแฟลร์ ที่สนาม ธันเดอร์โดม ในศึกฟุตบอล เอเอฟซี รุ่น อายุไม่เกิน 16 ปี ที่ ทีมชาติไทย U16 พบกับ ทีมชาติมาเลเซีย เมื่อวันที่ 6 กันยายน 2557
ส่วนครั้งที่สอง จำนวน 30,000 ดอลลาร์สหรัฐ สำหรับเหตุการณ์ที่มีแฟนบอลจุดพลุแฟลร์ ที่สนามราชมังคลากีฬาสถาน ในเกมฟุตบอลชิงแชมป์อาเซียน รอบชิงชนะเลิศ นัดที่สอง ที่ทีมชาติไทย พบทีมชาติอินโดนีเซีย ในวันที่ 17 ธันวาคม 2559",https://www.khaosod.co.th/sports/news_7457869,https://www.khaosod.co.th/wpapp/uploads/2023/01/%E0%B8%9A%E0%B8%AD%E0%B8%A5%E0%B9%84%E0%B8%97%E0%B8%A22-37-300x169.jpg,-
ไม่อยากให้โดนแบน! มาดามแป้ง วอนแฟนบอลบางกลุ่มหยุดจุดพลุแฟร์,กีฬา,"13 ม.ค. 2566
-
14:30 น.","ทีมข่าวสดกีฬา เกาะติดความเคลื่อนไหวการแข่งขันฟุตบอลชิงแชมป์อาเซียน 2022 “เอเอฟเอฟ มิตซูบิชิ อิเล็คทริค คัพ 2022” รอบชิงชนะเลิศ นัดแรก ซึ่งขุนพลช้างศึก ทีมชาติๆทย จะบุกไปเยือนทีมชาติเวียดนาม ที่มี ดิงห์ สเตเดียม คืนนี้ เวลา 19.30 น.ช่อง 9 และ T-sport 7 ถ่ายทอดสด และจะกลับไปแข่งขันที่สนาม ม.ธรรมศาสตร์ รังสิต ในวันที่ 16 มกราคม 2566 เวลา 19.30 น.
ส่วนกรณีที่มีแฟนบอลไทยบางกลุ่ม ก่อความวุ่นวายในสนามด้วยการจุดพลุแฟร์ ในศึกชิงแชมป์อาเซียน ตั้งแต่รอบแรกที่เจอกับฟิลิปปินส์ มาจนถึงเกมพบกับมาเลเซีย ในรอบรองชนะเลิศ ซึ่งอาจจะส่งผลให้ทีมชาติไทยโดนโทษแบนจากการจัดการแข่งขันในบ้าน เพราะเป็นความผิดซ้ำซากที่เกิดขึ้นหลายครั้งนั้น
Powered By
“มาดามแป้ง” กล่าวถึงประเด็นนี้ว่า อยากขอร้องแฟนบอลทุกคนไม่อยากให้เกิดเหตุการณ์แบบนี้ขึ้นอีก เพราะแฟนบอลเป็นส่วนสำคัญของฟุตบอลไทยเสมอ
“แป้งเชื่อว่าทุกคนอยากดูทีมชาติไทยเล่นในบ้าน ไม่อยากโดนแบนห้ามเชียร์ในเกมเหย้า เพราะนั่นคือเกมที่ทีมชาติไทยจะได้เปรียบคู่แข่งเสมอ อยากเห็นมิตรภาพที่ดีของแฟนบอลมากกว่า และอยากให้แสดงถึงวัฒนธรรมที่ดีของคนไทย และเราเป็นสยามเมืองยิ้มด้วย” มาดามแป้ง กล่าวปิดท้าย
ทั้งนี้บทลงโทษของฟุตบอลทีมชาติไทย จะมีขึ้นหลังจากจบทัวร์นาเมนต์ชิงแชมป์อาเซียน ซึ่งอาจจะไปส่งผลถึงฟุตบอลโลก 2026 รอบคัดเลือก ที่จะเริ่มแข่งขันในช่วงเดือนพฤศจิกายนนี้แทน",https://www.khaosod.co.th/sports/news_7457539,https://www.khaosod.co.th/wpapp/uploads/2023/01/44-5-300x169.jpg,-
'โค้ชธง' วิเคราะเกม ไทย-เวียดนาม เปรียบดั่งสงคราม ฟันธงใครชนะ ชี้จุดแข็งเจ้าบ้าน,กีฬา,"13 ม.ค. 2566
-
13:54 น.","‘โค้ชธง’ วิเคราะเกม ไทย-เวียดนาม เปรียบดั่งสงคราม ฟันธงใครชนะ ชี้จุดแข็งทีมเจ้าบ้าน ในเกมแรกนัดชิงชนะเลิศ ฟุตบอลชิงแชมป์อาเซียน 2022
“ธงชัย สุขโกกี” หรือ “โค้ชธง” กุนซือ “นครปฐม ยูไนเต็ด” ทีมดังในศึกไทยลีก 2 วิเคราะห์ความเป็นไปได้ ก่อนเกมการแข่งขันฟุตบอลชิงแชมป์อาเซียน 2022 “เอเอฟเอฟ มิตซูบิชิ อิเล็คทริค คัพ 2022” รอบชิงชนะเลิศ นัดแรก ซึ่งขุนพลช้างศึก ทีมชาติไทย จะบุกไปเยือนทีมชาติเวียดนาม คืนนี้ เวลา 19.30 น. ถ่ายทอดสดทาง ช่อง 9 และ T-sports 7
Powered By
โค้งธง ระบุว่า เกมเจอเวียดนาม ไทยจะใช้ระบุ 4-2-3-1 อัดกลางทั้งหมด 3 คน ใส่หน้าเป้าคนเดียว ลุ้นว่า ธีรศิลป์ แดงดา จะฟิตหรือไม่ ถ้าไม่สมบูรณ์เพื่อไม่เสี่ยงก็พักไปก่อน แล้วใช้ อดิศักดิ์ ไกรษร เล่นแทน โดยไปใช้แทคติกเอาตัวรอดกลับมาก่อน แล้วมาจัดเต็มในบ้านของเรา
ต้องดูว่าแทคติกของ มาโน่ โพลกิ้ง หัวหน้าผู้ฝึกสอนทีมชาติไทย จะเล่นแบบไหน บอกเลยไม่มีทาง จะให้เด็กไทยไปเล่นรับแล้วโต้กลับ ไม่มีทางแน่นอน และเชื่อว่าจะเล่นเกมรุกอยู่
ส่วนเวียดนาม มาในระบุ 3-4-2-1 สำหรับเกมรุกขั้นตอนในการนำฟุตบอลเข้าประตูไม่เยอะ แต่รวดเร็ว และ ดุดัน เหงียน เทียน ลินห์ กองหน้าของเวียดนาม เป็นผู้เล่นที่ นักเตะแนวรับไม่มีใครอยากเจอ ด้วยการเล่นสไตล์ทุบ ทะลุทะลวงพุ่ง วิ่งชน โฉบ แย่ง ดุดัน หนักหน่วง โหม่งก็ดี เท้าก็ดี ดังนั้นเกมรุกเวียดนาม ไม่ว่าจะอยู่ แดน 1 แดน 2 จะแตกต่างกับเรา เขาไม่เซ็ตบอลเยอะเหมือนกับเรา และสามารถเอาบอลขึ้นข้างบนเร็วมาก แต่ความชัวร์อาจไม่ 100%
เราอย่าประมาทฟุตบอลของเขา เขามีวิธีการเล่นแดน 3 ชัดเจนมาก ซึ่งเราต้องระมัดระวังให้ดี เพราะเขาจะเอาผู้เล่นเขามากองในเขตโทษ โดยลักษณะการยืนเป็นสามเหลี่ยม ซึ่งการโจมตีของเขาดูเหมือนมั่ว แต่ไม่มั่ว เพราะเลือกเล่นเสี่ยงในแดนที่ 3 และเล่น เคาน์เตอร์เพรซซิ่งเอา ซึ่งการโจมตีในแนวลึกแดนที่ 3 นั้นดีกว่าไทย เขาเล่นเร็วหน้าประตูมีวิธีการที่ทำได้ดีกว่าเรา โดยเฉพาะเมื่อเกิดการเปลี่ยน
อย่างไรก็ตาม ในส่วนเกมแดน 1 แดน 2 การสร้างเกมของเขาจะไม่สวยงามและไม่เท่าเรา การโจมตีของเขาอาศัยบอลไดเร็ก เมื่อ เหงียน เทียน ลินห์ วิ่งแล้ววางให้ ชนะก็เอา หรือหวังได้เป็นลูกตั้งเตะ อีกทั้งการเล่นครอบครองบอลในแดน 2 เวียดนามชุดนี้ก็มี ทั้งเซ็ตบอล เล่นในพื้นที่แคบใช้ได้ รวมทั้งการเล่นแบบปะทะ แทคติกของเขาเตรียมปะทะอยู่แล้ว ทุกครั้งที่นักเตะเวียดนามเข้า เขาจะเกร็งตัวเพื่อที่จะปะทะตลอดเวลา ส่วนเรื่องนอกเกมค่อยว่ากัน นี่คือแทคติกและสิ่งที่เราจะเจอ
สิ่งที่จะทำให้เราเอาชนะได้ ต้องเล่นในสไตล์ที่ถนัด และเน้นเรื่องการเปลี่ยนทิศทางการเล่นให้มากขึ้น ขออย่าไปกลัว แต่ต้องระมัดระวัง และเตรียมแผนให้ดี ยอมรับว่าเกมนี้เป็นสงครามดีๆยกที่ 1 ที่เล่นด้วยกลยุทธ์ ยิ่งมีศักดิ์ศรีของการชิงเจ้าอาเซียนด้วย เป็นสงครามที่ทหารลงไปปะทะกัน มีกุนซือเป็นแม่ทัพคอยจัดตัวลงไป
ที่ต้องระวังอีกอย่างคือกลุ่มที่มีใบเหลืองติดอยู่ ต้องระมัดระวังในการเล่นด้วย เรื่องที่ 2 คือการเข้าบอลหนัก ที่หวังทำลายเกม และอาจหนักไปถึงทำลายคู่ต่อสู้
สุดท้ายเชื่อว่า เปอร์เซนต์การครอบครองบอล เปอร์เซนต์การทำประตู รูปเกมก็จะออกมาดีกว่า เพราะนักเตะชุดนี้ใช้ได้ เชื่อว่าเราไม่ผิดหวังจากเกมนี้ เอากลางๆคิดว่าผลการแข่งขัน เราไปเสมอกับมา 1-1 หรือ 2-2 กำลังสวย
  ",https://www.khaosod.co.th/sports/news_7457437,https://www.khaosod.co.th/wpapp/uploads/2023/01/%E0%B8%9A%E0%B8%AD%E0%B8%A5%E0%B9%84%E0%B8%97%E0%B8%A2-3-300x169.jpg,"ธงชัย สุขโกกี , ไทย-เวียดนาม , ฟุตบอล , "
มาดามแป้ง วอนเพิ่มจุดตั้งจอยักษ์ทั่วกรุง แฟนบอลเชียร์ช้างศึกนัดชิง,กีฬา,"13 ม.ค. 2566
-
13:46 น.","ทีมข่าวสดกีฬา เกาะติดความเคลื่อนไหวการแข่งขันฟุตบอลชิงแชมป์อาเซียน 2022 “เอเอฟเอฟ มิตซูบิชิ อิเล็คทริค คัพ 2022” รอบชิงชนะเลิศ นัดแรก ซึ่งขุนพลช้างศึก ทีมชาติไทย จะบุกไปเยือนทีมชาติเวียดนาม ที่ดิ่ง สเตเดียม คืนนี้ เวลา 19.30 น.ช่อง 9 และ T-sport 7 ถ่ายทอดสด และจะกลับไปแข่งขันที่สนาม ม.ธรรมศาสตร์ รังสิต ในวันที่ 16 มกราคม 2566 เวลา 19.30 น.
หลังจากเปิดจองตั๋วนัดชิงชนะเลิศเมื่อวันที่ 12 มกราคมที่ผ่านมา ปรากฏว่าแฟนบอลจองตั๋วเต็มกันภายในเวลาไม่ถึง 10 นาที ท่ามกลางกระแสแฟนบอลที่ยังต้องการตั๋วอีกจำนวนมาก และราคาตั๋วผีพุ่งขึ้นไปสูงกว่าราคาหน้าบัตร 2-3 เท่าแล้วนั้น
Powered By
ล่าสุด “มาดามแป้ง” นางนวลพรรณ ล่ำซำ ผู้จัดการทีมฟุตบอลทีมชาติไทย เปิดเผยว่า ดีใจมากที่ตั๋วการแข่งขันนัดในบ้านหมดลงแล้ว ได้มีการพูดคุยกับทาง “บิ๊กก้อง” ดร.ก้องศักด ยอดมณี ผู้ว่าการการกีฬาแห่งประเทศไทย (กกท.) ว่าอยากให้มีการจัดตั้งจอยักษ์ทั่วกรุงเทพให้ได้มากที่สุด อยากให้แฟนบอลที่ไม่ได้เข้าชมในสนามได้มารวมตัวกัน เพราะการได้ดูร่วมกันหลายๆ คน มันได้อารมณ์มากกว่า และเชื่อว่าสิ่งเหล่านี้มันส่งไปถึงผู้เล่นไทยได้แม้ว่าจะไม่อยู่ในสนามก็ตาม
“อยากให้เพิ่มจอยักษ์ให้กับแฟนบอลที่ไม่มีตั๋วได้ไปรวมตัวกันเยอะๆ ให้ช่วยกันเชียร์ทีมชาติไทย” มาดามแป้ง กล่าวปิดท้าย
ทั้งนี้ ในกรุงเทพฯ ปัจจุบันมีการตั้งจอยักษ์เพื่อรับชมการแข่งขันชิงแชมป์อาเซียนของทีมชาติไทยแล้ว 3 จุดด้วยกัน ได้แก่ลานหน้ากกท., สเตเดียมวัน และแพท สเตเดียม",https://www.khaosod.co.th/sports/news_7457492,https://www.khaosod.co.th/wpapp/uploads/2023/01/333-2-300x169.jpg,-
อัล ฮิลาล ทีมดังซาอุฯ ทุ่มค่าเหนื่อยสถิติโลกดึง ลิโอเนล เมสซี ร่วมทัพ,กีฬา,"13 ม.ค. 2566
-
12:56 น.","อัล ฮิลาล ทีมดังของซาอุดีอาระเบียตกเป็นข่าวว่า พร้อมทุ่มค่าเหนื่อยในระดับสถิติโลกในการดึงตัว ลิโอเนล เมสซี แนวรุก ปารีส แซงต์ แชร์กแมง มาร่วมทีม
สำหรับ เมสซี จะหมดสัญญากับ เปแอสเช หลังจบซีซั่นนี้ซึ่งที่ผ่านมามีรายงานว่าสโมสรดังของฝรั่งเศสกำลังรุกเจรจาเพื่อขยายสัญญากับดาวเตะวัย 35 ปีรายนี้ ทว่ายังไม่มีการตกลงอย่างเป็นทางการ
Powered By
PSG’s Lionel Messi controls the ball during the French League One soccer match between Paris Saint-Germain and Angers at the Parc des Princes in Paris, France, Wednesday, Jan. 11, 2023. (AP Photo/Francois Mori)
  ถึงกระนั้นล่าสุด “มุนโด เดปอร์ติโว” สื่อสเปนเปิดเผยว่า อัล ฮิลาล บิ๊กทีมของซาอุดีอาระเบียแสดงความสนใจคว้า เมสซี ไปเสริมแกร่งแบบฟรีเอเยนต์ โดยจะทุ่มค่าเหนื่อยถึง 245 ล้านปอนด์ (ราว 9.89 พันล้านบาท) ต่อปีให้กับกัปตันทีมชาติอาร์เจนตินารายนี้พิจารณา
หาก เมสซี ตอบรับข้อเสนอเขาจะกลายเป็นผู้เล่นที่ได้รับค่าเหนื่อยสูงสุดของโลกคนใหม่แซงหน้า คริสเตียโน โรนัลโด กองหน้าทีมชาติโปรตุเกสที่เพิ่งย้ายไปอยู่กับ อัล นาสเซอร์ อีกหนึ่งสโมสรของซาอุดีอาระเบีย และได้รับค่าเหนื่อย 173 ล้านปอนด์ (ราว 6.99 พันล้านบาท) ต่อปี",https://www.khaosod.co.th/sports/news_7457386,https://www.khaosod.co.th/wpapp/uploads/2023/01/%E0%B9%80%E0%B8%A1%E0%B8%AA%E0%B8%8B%E0%B8%B5-%E0%B8%AD%E0%B8%B1%E0%B8%A5-%E0%B8%AE%E0%B8%B4%E0%B8%A5%E0%B8%B2%E0%B8%A5-67-300x169.jpg,-
เชา เมนเดส ลูกชาย โรนัลดินโญ มีลุ้นร่วมทัพ บาร์เซโลนา,กีฬา,"13 ม.ค. 2566
-
12:45 น.","เชา เมนเดส ลูกชายโรนัลดินโญ ตำนานกองกลางทีมชาติบราซิล มีลุ้นเข้าทีมเยาวชนบาร์เซโลนา หลังอยู่ระหว่างทดสอบฝีเท้ากับทีมดังแห่ง ลา ลีกา สเปน
สำนักข่าวอีเอสพีเอ็น รายงานว่า เชา เมนเดส ลูกชายวัย 17 ปี ของ โรนัลดินโญ ตำนานแข้งทีมชาติบราซิล กำลังเข้าทดสอบฝีเท้ากับบาร์เซโลนา อดีตสังกัดของคุณพ่อ
Powered By
โดยก่อนหน้านี้เมนเดส เพิ่งยกเลิกสัญญากับต้นสังกัดในบราซิลอย่าง ครูเซโร เมื่อไม่นานมานี้ และมีลุ้นเข้าทีมยูเวนิล เอ ของบาร์เซโลนา หากสามารถสร้างความประทับใจในการทดสอบฝีเท้าได้
สำหรับระบบเยาวชนของบาร์เซโลนา เรียกได้ว่ามีการผลิตแข้งขึ้นสู่ทีมชุดใหญ่อย่างต่อเนื่อง โดยล่าสุดมีทั้ง กาบี รวมถึง อันซู ฟาติ ที่เล่นให้ทีมชุดใหญ่ของบาร์ซ่าในปัจจุบัน
 ",https://www.khaosod.co.th/sports/news_7457348,https://www.khaosod.co.th/wpapp/uploads/2023/01/ro-1-300x169.jpg,-
เอซี มิลาน จับ เบนนาเซอร์ ขยายสัญญาใหม่ - ขึ้นค่าเหนื่อยพร้อมเงื่อนไขสำคัญ,กีฬา,"13 ม.ค. 2566
-
12:32 น.","เอซี มิลาน สโมสรแชมป์เก่าของ เซเรีย อา อิตาลี จับกองกลางตัวหลักอย่าง อิสมาเอล เบนนาเซอร์ ต่อสัญญาใหม่เรียบร้อยแล้ว จนถึงเดือน มิ.ย. ปี 2027
มิดฟิลด์วัย 25 ปี รายนี้ ย้ายจากเอ็มโปลี มาอยู่กับ เอซี มิลาน เมื่อฤดูร้อน ปี 2019 ด้วยค่าตัว 17.2 ล้านยูโร ก่อนจะเติบโตและกลายเป็นกำลังหลักภายใต้การทำทีมของกุนซืออย่าง สเตฟาโน ปิโอลี
Powered By
โดยล่าสุดทีมรอสโซเนรี ได้ออกมายืนยันแล้วว่า เบนนาเซอร์ ได้ทำการต่อสัญญาใหม่กับสโมสร และจะมีสัญญาจนถึงเดือน มิ.ย. ปี 2027 พร้อมรับค่าเหนื่อยปีละ 4.2 ล้านยูโร พร้อมโบนัสอีก 300,000 ยูโร และมีเงื่อนไขสำคัญเรื่องค่าฉีกสัญญาอยู่ที่ 50 ล้านยูโร แต่จะใช้ได้ในปี 2024
 ",https://www.khaosod.co.th/sports/news_7457293,https://www.khaosod.co.th/wpapp/uploads/2023/01/mil-300x169.jpg,-
แม้อันดับโลกเป็นรอง! มาดามแป้ง เชื่อช้างศึก ดีพอป้องแชมป์อาเซียน,กีฬา,"13 ม.ค. 2566
-
12:09 น.","ความเคลื่อนไหวการแข่งขันฟุตบอลชิงแชมป์อาเซียน 2022 “เอเอฟเอฟ มิตซูบิชิ อิเล็คทริค คัพ 2022” รอบชิงชนะเลิศ นัดแรก ซึ่งขุนพลช้างศึก ทีมชาติไทย จะบุกไปเยือนทีมชาติเวียดนาม ที่ดิ่ง สเตเดียม คืนนี้ เวลา 19.30 น.ช่อง 9 และ T-sport 7 ถ่ายทอดสด
ล่าสุดเมื่อช่วงเช้าของวันที่ 13 มกราคม 2566 ทีมข่าวสดกีฬา เดินทางมาเกาะติดความเคลื่อนไหวขุนพล ช้างศึก ทีมชาติไทย ที่ กรุงฮานอย ประเทศเวียดนาม
Powered By
มาดามแป้ง นวลพรรณ ล่ำซำ ผู้จัดการทีมชาติไทย เปิดเผยว่า เกมวันนี้คิดว่าเป็นเกมที่หนักที่สุด และเราไม่เจอกันในรอบชิงชนะเลิศมา 15 ปีแล้ว เป็นเกมที่ยากเพราะปีก่อนเล่นสนามกลาง แต่ปีนี้เหย้า-เยือนแล้วแฟนบอลก็เต็มสนาม เวียดนามเองก็ได้เปรียบด้วยอันดับโลกที่สูงกว่า นักเตะก็ฟูลทีมกว่า แต่เราต้องเชื่อมั่นในตัวผู้เล่นของไทย แม้จะไม่ฟูลทีมก็ตาม
“เรื่องอัดฉีดมีการคุยกับนักเตะเอาไว้แล้ว และยังมีเงินรางวัลของเอเอฟเอฟอีกด้วย แต่ส่วนนั้นคงจะให้สมาคมฯ เป็นผู้จัดการเอง แต่ส่วนตัวนั้นจะมีให้แน่นอน”
“นักเตะหลายคนเคยผ่านการเล่นที่มีดิ่งมาแล้ว แฟนบอลมีอารมณ์ร่วมกับเกมสูงมาก มีแฟนบอลเข้าชมจนเต็มความจุของสนาม ตั้งแต่ซีเกมส์ เวียดนามมีศรัทธาในฟุตบอลสูง เราเป็นประเทศเพื่อนบ้าน ยังไงก็ต้องเจอกันตลอด สิ่งที่อยากเห็นคือมิตรภาพหลังเกม แน่นอนว่าใน 90 นาทีเราต้องการชัยชนะ รอบชิงยิ่งต้องชนะ แต่มิตรภาพก็สำคัญ”
“ในการเล่นเกมเยือนหลายๆสนามก็มีแฟนบอลเข้าชมเต็มความจุ อย่าง อินโดนีเซีย, มาเลเซีย หรือแม้กระทั่งเวียดนาม ล้วนแล้วแต่เป็นประเทศที่มีแฟนบอลเยอะ นัดนี้ก็จะเป็นอีกหนึ่งเกมที่แฟนบอลเยอะ”",https://www.khaosod.co.th/sports/news_7457254,https://www.khaosod.co.th/wpapp/uploads/2023/01/%E0%B9%85-1-300x169.jpg,-
พ็อตเตอร์ รับเชลซีอยู่ในช่วงสุดลำบาก - ป้อง เฟลิกซ์ หลังโดนใบแดง,กีฬา,"13 ม.ค. 2566
-
12:03 น.","แกรม พ็อตเตอร์ กุนซือ เชลซี รับทีมกำลังอยู่ในช่วงเวลาที่ยากลำบากหลังพ่าย ฟูแล่ม 1-2 พร้อมปกป้อง เชา เฟลิกซ์ หลังโดนใบแดงว่าไม่ได้มีเจตนาทำร้ายคู่แข่ง
เชลซี ภายใต้การคุมทัพของ พอตเตอร์ ทำผลงานน่าผิดหวังอีกครั้งหลังล่าสุดบุกพ่าย ฟูแล่ม ทีมร่วมกรุงลอนดอน 1-2 ในศึกพรีเมียร์ลีก เมื่อวันที่ 12 ม.ค. โดยเจ้าถิ่นได้ประตูจาก วิลเลียน นาที 25 และคาร์ลอส วินิซิอุส นาที 73 ส่วนทีมเยือนได้จาก คาลิดู คูลิบาลี นาที 47
Powered By
นอกจากนั้นเกมนี้ “สิงโตน้ำเงินคราม” ยังเหลือผู้เล่น 10 คนหลัง เชา เฟลิกซ์ แนวรุกคนใหม่ซึ่งได้ประเดิมสนามเป็นแมตช์แรกโดนใบแดงในนาที 58 จากจังหวะยันใส่ เตเต กองหลังเจ้าถิ่น
จากผลที่เกิดขึ้นทำให้ เชลซี หยุดอยู่ที่ 25 คะแนนจาก 18 นัดอยู่อันดับ 10 ของตาราง พร้อมเป็นความพ่ายแพ้ 3 นัดติดต่อกันทุกรายการ ด้าน ฟูแล่ม มีเพิ่มเป็น 31 คะแนนจาก 19 นัดขึ้นมาอยู่อันดับ 6 ของตาราง
Soccer Football – Premier League – Fulham v Chelsea – Craven Cottage, London, Britain – January 12, 2023 Chelsea manager Graham Potter reacts Action Images via Reuters/Peter Cziborra EDITORIAL USE ONLY.
 หลังการแข่งขัน พ็อตเตอร์ ให้สัมภาษณ์ถึงผลงานของทีมว่า “เรากำลังเจ็บปวดอยู่ในขณะนี้ แฟนๆ ก็เช่นกัน เรารู้สึกถึงพวกเขา การร่วมมือกัน และพยายามผ่านช่วงเวลาที่ยากลำบากนี้เป็นสิ่งสำคัญ”
“เราผิดหวังที่แพ้ในคืนนี้ ผมรู้สึกว่ามันเป็นเกมที่ค่อนข้างสูสีในครึ่งแรก เรามีโอกาส 2-3 ครั้ง แต่ผมคิดว่าโดยพื้นฐานแล้ว เราสามารถทำได้ดีกว่านี้เล็กน้อยในแง่ของเกมรับ และการเล่นฟุตบอล”
Chelsea’s Joao Felix fouls to see a red card during the English Premier League soccer match between Fulham and Chelsea at the Craven Cottage stadium in London Thursday, Jan. 12, 2023. (AP Photo/Alastair Grant)
 นอกจากนั้นเฮดโค้ชชาวอังกฤษยังปกป้อง เฟลิกซ์ ที่โดนใบแดงว่าไม่ได้มีเจตนาที่จะทำร้ายคู่แข่ง “มันเป็นการเข้าปะทะของกองหน้า และไม่มีเจตนาร้าย แต่ผมเข้าใจว่าทำไมมันถึงเป็นใบแดง มันเป็นการความเสียหายอีกครั้ง”
“การเสีย เชา ไป 3 นัดถือว่าน่าผิดหวังจริงๆ เขาเป็นนักเตะอายุน้อย เป็นนักเตะระดับท็อป คุณเห็นคุณภาพของเขา และเขาจะเรียนรู้จากความผิดพลาดนี้”",https://www.khaosod.co.th/sports/news_7457223,https://www.khaosod.co.th/wpapp/uploads/2023/01/%E0%B9%80%E0%B8%9F%E0%B8%A5%E0%B8%B4%E0%B8%81%E0%B8%8B%E0%B9%8C-%E0%B8%9E%E0%B8%AD%E0%B8%95%E0%B9%80%E0%B8%95%E0%B8%AD%E0%B8%A3%E0%B9%8C-78-300x169.jpg,-
สื่อเวียดนาม บุกสัมภาษณ์ มาดามแป้ง ก่อนเกมดวลไทย เย็นนี้,กีฬา,"13 ม.ค. 2566
-
11:42 น.","สื่อเวียดนาม ตื่นตัวบุกสัมภาษณ์ มาดามแป้ง นวลพรรณ ล่ำซำ ผู้จัดการทีมชาติไทย ถึงโรงแรมที่พัก ก่อนเกมเปิดบ้านดวลไทย เย็นนี้ ในศึกอาเซียนคัพ รองชิงชนะเลิศ นัดแรก
ความเคลื่อนไหวการแข่งขันฟุตบอลชิงแชมป์อาเซียน 2022 “เอเอฟเอฟ มิตซูบิชิ อิเล็คทริค คัพ 2022” รอบชิงชนะเลิศ นัดแรก ซึ่งขุนพลช้างศึก ทีมชาติไทย จะบุกไปเยือนทีมชาติเวียดนาม ที่ดิ่ง สเตเดียม คืนนี้ เวลา 19.30 น.ช่อง 9 และ T-sports 7 ถ่ายทอดสด
Powered By
ล่าสุดเมื่อช่วงเช้าของวันที่ 13 มกราคม 2566 ที่โรงแรม ไฮแอท รีเจนซี กรุงฮานอย ประเทศเวียดนาม สื่อมวลชนของเจ้าถิ่นเวียดนาม บุกสัมภาษณ์ มาดามแป้ง นวลพรรณ ล่ำซำ ผู้จัดการทีมชาติไทย ถึงที่พัก ก่อนเกมการแข่งขันจะเริ่มขึ้นเย็นวันนี้",https://www.khaosod.co.th/sports/news_7457169,https://www.khaosod.co.th/wpapp/uploads/2023/01/%E0%B8%A1%E0%B8%B2%E0%B8%94%E0%B8%B2%E0%B8%A1%E0%B9%81%E0%B8%9B%E0%B9%89%E0%B8%87-6-300x169.jpg,-
