Title,Topic,Date,Content,Link,Image,Tag
รวบแล้ว หนุ่มตระเวนฉกมือถือ คนขึ้นรถเมล์ อ้างขายปลาหมึก รายได้ไม่พอใช้,อาชญากรรม,"15 มี.ค. 2566
-
12:34 น.","สืบทองหล่อรวบหนุ่มฉกมือถือคนขึ้นรถ ปากซอยไป่สิงโตย่านพระราม 4 อ้างขายปลาหมึกปิ้งรายได้ไม่พอจึงล้วงกระเป๋านำมือถือไปขาย
วันที่ 15 มี.ค. 66 พ.ต.อ.พันษา อมราพิทักษ์ ผกก.สน.ทองหล่อ พ.ต.ท.ปุณณวิช อรรคนันท์ รองผกก.สส.สน.ทองหล่อ พ.ต.ท.อัครพล ธนธรรม สว.สส.สน.ทองหล่อพ.ต.ต.มานะ มะเซิง สว.สส.สน.ทองหล่อ ร.ต.อ.สมยศ หมาดสง่า รอง สว.สส.สน.ทองหล่อ และเจ้าหน้าที่ฝ่ายสืบสวนสน.ทองหล่อ ร่วมกันจับกุมตัวนายลอง โซวัน อายุ 46 ปี สัญชาติกัมพูชา
พร้อมด้วยของกลาง กระเป๋าสะพายสีน้ำตาล 1 ใบ เสื้อแจ็กเก็ต สีกรม 1 ตัว ซุกซ่อนอยู่ในกระเป๋าสะพายที่ผู้ต้องหาสะพายอยู่ หลังควบคุมตัวมาห้องปฏิบัติการสืบสวน สน.ทองหล่อ แขวงคลองเตย เขตคลองเตย กรุงเทพมหานคร เมื่อวันที่ 13 มี.ค. เวลาประมาณ 22.00 น. ที่ผ่านมา
สืบเนื่องจากผู้เสียหาย มาแจ้งความต่อพนักงานสอบสวน สน.ทองหล่อ ว่า เมื่อวันที่ 24 ก.พ. 66 ขณะที่ผู้เสียหายกำลังขึ้นรถโดยสารประจำทาง ปากซอยไผ่สิงโต ถนนพระราม 4 มีคนร้ายลักเอาโทรศัพท์ ไอโฟน 12 โปรแม็ก สีเทา ในกระเป๋าไป
เจ้าหน้าที่ตำรวจฝ่ายสืบสวนสน.ทองหล่อ จึงได้ตรวจสอบกล้องวงจรปิดใกล้ที่เกิดเหตุ พบคนร้ายเป็นชาย 1 คน สวมเสื้อสีฟ้า สะพายกระเป๋าสีน้ำตาล มีเสื้อสีกรม คล้องอยู่ที่แขน ล้วงกระเป๋าลักเอาโทรศัพท์ขณะผู้เสียหายกำลังจะขึ้นรถ หลังก่อเหตุได้หลบหนีข้ามถนนไปฝั่งตรงข้ามที่เกิดเหตุ
ต่อมา วันที่ 2 มี.ค.66 เจ้าหน้าที่ตำรวจรับแจ้งจากผู้เสียหายว่า คนร้ายที่ก่อเหตุ มายืนรอเพื่อที่จะก่อเหตุ อยู่ที่ป้ายรถประจำทางที่เดิมอีก เจ้าหน้าที่ตำรวจจึงเดินทางไปยังบริเวณดังกล่าว แต่ไม่พบคนร้าย พบเพียงผู้เสียหายที่ยืนรอเจ้าหน้าที่ตำรวจอยู่ จากการสอบถาม ผู้เสียหายแจ้งว่า คนร้ายพยายามจะก่อเหตุล้วงกระเป๋าผู้ที่ยืนรอรถอยู่ แต่เจ้าของทรัพย์รู้ตัว จึงตีไปที่มือคนร้ายทำให้ขึ้นรถหลบหนีไป
กระทั่ง 14 มี.ค. ผู้เสียหายแจ้งเจ้าหน้าที่ตำรวจว่า เห็นคนร้ายที่ก่อเหตุลักเอาโทรศัพท์ไอโฟนของตนไป อยู่ที่ป้ายรถประจำทางที่เดิม เจ้าหน้าที่ตำรวจชุดจับกุม จึงเดินทางไปยังบริเวณดังกล่าว เมื่อไปถึงพบนายลอง โซวัน ยืนอยู่ในลักษณะมองซ้ายมองขวาคล้ายกับหาคนที่จะลงมือก่อเหตุ แต่ผู้ต้องหาหันมาเจอกับเจ้าหน้าที่ตำรวจ จึงเดินหลบหนี ขึ้นรถแท็กซี่ เจ้าหน้าที่ตำรวจจึงแสดงตัวขอตรวจค้น
จากการตรวจค้นไม่พบสิ่งผิดกฎหมาย พบสำเนาหนังสือเดินทาง จากนั้นจึงเชิญตัวมาที่ห้องปฎิบัติการฝ่ายสืบสวน เพื่อเปรียบเทียบตำหนิรูปพรรณ ที่ได้จากกล้องวงจรปิดในวันเกิดเหตุ พบว่าเป็นบุคคลเดียวกัน กระเป๋าที่สะพายอยู่เป็นใบเดียวกันที่สะพายในวันเกิดเหตุ และยังพบเสื้อสีตรงกันกับเสื้อที่พาดแขนอยู่ในวันเกิดเหตุ
ขณะเดียวกันผู้เสียหาย ได้เดินทางตามมายัง สน.ทองหล่อ แล้วได้ชี้ยืนยันว่า บุคคลดังกล่าวเป็นคนเดียวกับที่ก่อเหตุลักเอาโทรศัพท์ของตนไปจริง เนื่องจากก่อนเกิดเหตุ ได้มายืนอยู่ข้างผู้เสียหาย จึงมีพยานหลักฐานเชื่อได้ว่าเป็นคนร้ายที่ลักเอาทรัพย์ของผู้เสียหายไปจริง อันเป็นเหตุให้ออกหมายจับได้ แต่ไม่สามารถขอให้ศาลออกหมายจับได้ทัน ตามประมวลกฎหมายวิธีพิจารณาความอาญา มาตรา 78(3) จึงจับกุม แจ้งข้อกล่าวหา ให้ทราบว่า “วิ่งราวทรัพย์”
จากการสอบสวนรับสารภาพตลอดข้อกล่าวหา และให้การเพิ่มเติมว่า ผู้ต้องหามีอาชีพขายปลาหมึกย่าง แต่รายจ่ายไม่พอ จึงได้ตระเวนล้วงกระเป๋าของเหยื่อบริเวณป้ายรถโดยสารประจำทาง ซึ่งผู้ต้องหาก่อเหตุมาแล้วหลายท้องที่ เช่น ป้ายรถประจำทางบ่อนไก่ พระรามสี่ พระโขนง และ อ่อนนุช
หลังก่อเหตุ จะเก็บรวบรวมโทรศัทพ์ที่ได้ 2-3 เครื่องก็จะนำไปขายที่ร้านโทรศัพท์ที่ ต.ปอยเปต ประเทศกัมพูชา จนกระทั่งวันนี้ ขณะที่ตนมารอเพื่อล้วงกระเป๋าที่ป้ายรถโดยสารประจำทาง ถนนพระรามสี่
เบื้องต้นได้นำตัวผู้ต้องหาพร้อมของกลางส่งพนักงานสอบสวนสถานีตำรวจนครบาลทองหล่อ เพื่อดำเนินคดีตามกฎหมายต่อไป",https://www.khaosod.co.th/crime/news_7559746,https://www.khaosod.co.th/wpapp/uploads/2023/03/%E0%B8%9B%E0%B8%81%E0%B8%95%E0%B8%A3%E0%B8%B0%E0%B9%80%E0%B8%A7%E0%B8%99%E0%B8%89%E0%B8%81%E0%B8%A1%E0%B8%B7%E0%B8%AD%E0%B8%96%E0%B8%B7%E0%B8%AD-300x169.jpg,-
สืบคลองตัน รวบคนร้ายลักรถจยย.ขายต่อ หนุ่มวินรับซื้อไม่รอดโดนด้วย รับของโจร,อาชญากรรม,"15 มี.ค. 2566
-
11:39 น.","สืบคลองตัน รวบคนร้ายลักรถจยย.ขายต่อ หนุ่มวินรับซื้อไม่รอดโดนด้วย รับของโจร ตรวจพบประวัติมีคดีติดตัวเพียบ
วันที่ 15 มี.ค.2566 พล.ต.ต.ธวัชเกียรติ จินดาควรสนอง ผบก.น.5 ได้รับรายงานจาก พ.ต.อ.วชิรากรณ์ วงศ์บุญ ผกก.สน.คลองตัน ว่าเมื่อวานนี้ ตำรวจฝ่ายสืบสวน สน.คลองตัน สามารถจับกุมนายทศพล หรือแตงกวา อายุ 32 ปี และนายพงศ์กฤต หรือเกมส์ อายุ 30 ปี พร้อมของกลางรถจยย.ฮอนด้า เวฟ 110 ไอ สีน้ำเงิน-ขาว เลขทะเบียน ขรธ 902 สุรินทร์ และหมวกกันน็อกแบบครึ่งใบ โดยจับกุมได้ที่ห้องพักย่านหัวหมาก ต่อเนื่องปากซอยพระราม 6 ซอย 28 เขตพญาไท กทม.
สืบเนื่องจากเมื่อเวลา 03.00 น. วันที่ 8 มี.ค. 2566 มีผู้เสียหายเข้าแจ้งความว่า ถูกคนร้ายลักรถจยย. ซึ่งจอดอยู่บริเวณลานจอดรถอาคารไพบูลย์แมนชั่น ซอยพัฒนาการ2 จึงประสานฝ่ายสืบสวนลงพื้นที่ตรวจสอบภาพจากกล้องวงจรปิดจนพบเบาะแสของคนร้าย จึงเฝ้าติดตามพฤติกรรมจนแน่ว่าเป็นผู้ลงมือก่อเหตุจริง จึงนำกำลังเข้าไปควบคุมตัว
จากการสอบสวน นายทศพล สารภาพว่า เป็นผู้ลงมือก่อเหตุจริง ก่อนนำรถของกลางไปขายต่อให้นายพงศ์กฤต ในราคา 3,200 บาท เพื่อนำเงินไปเที่ยวเตร่ และใช้จ่ายในชีวิตประจำวัน ก่อนถูกทางเจ้าหน้าที่ติดตามจับกุมได้ดังกล่าว จากนั้นเจ้าหน้าที่จึงขยายผลจับกุมนายพงศ์กฤต ซึ่งยืนอยู่บริเวณวินรถจยย.รับจ้าง บริเวณถนนพระราม 6 ซอย 28
นายพงศ์กฤต ให้การว่า รับซื้อรถของกลางมาจริง โดยโอนเงินผ่านแอพธนาคาร ก่อนนำไปซุกซ่อนบริเวณหน้าสถานที่ก่อสร้างแห่งหนึ่ง ริมถนนพหลโยธินระหว่างซอย 1-3 แขวงสามเสนใน เขตพญาไท กทม. เพื่อเตรียมนำมาใช้งานตามปกติจนกระทั่งมาถูกจับกุมได้ดังกล่าว เบื้องต้นนายทศพล ถูกแจ้งข้อหา“ลักทรัพย์ในเวลากลางคืน” ส่วนนายพงศ์กฤต ถูกดำเนินคดีในข้อหา “รับของโจร” ก่อนนำตัวพร้อมของกลางส่งพนักงานสอบสวนดำเนินคดีต่อไป
รายงานข่าวแจ้งว่า จากการตรวจสอบประวัติของนายทศพล เคยมีประวัติคดีฉ้อโกงในปี 59, ตัวการลักทรัพย์ในเวลากลางคืน ปี 61 และเสพยาเสพติดให้โทษหรือเสพวัตถุที่ออกฤทธิ์ต่อจิตและประสาท ตามที่อธิการบดีกำหนดในขณะขับขี่(วรรคหนึ่ง)เป็นเหตุให้ผู้อื่นรับอันตรายสาหัส, ตัวการมีไว้ในครอบครอง ซึ่งยาเสพติดให้โทษประเภท 1 ปี พ.ศ. 61 ส่วนนายพงศ์กฤต มีประวัติเกี่ยวกับยาเสพติดอีกหลายคดี",https://www.khaosod.co.th/crime/news_7559798,https://www.khaosod.co.th/wpapp/uploads/2023/03/%E0%B8%84%E0%B8%A5%E0%B8%AD%E0%B8%87%E0%B8%95%E0%B8%B1%E0%B8%992-44-300x169.jpg,"รับของโจร , "
หนีไปแล้ว! 3 ผู้ต้องสงสัยหลังได้ประกันตัว คดีอุ้มฆ่าฝังดินสาวใหญ่ รอผลชันสูตรศพ,อาชญากรรม,"14 มี.ค. 2566
-
17:37 น.","หนีไปแล้ว! 3 ผู้ต้องสงสัยหลังได้ประกันตัว คดีอุ้มฆ่าฝังดินสาวใหญ่ รอผลชันสูตรศพ
จากกรณีพบศพ น.ส.สุดารัตน์ อรรถวิจิตต์ อายุ 42 ปี ถูกฆ่าฝังดินกลางหุบเหว หลังสำนักสงฆ์เขาล้อม หมู่ 7 ต.พรหมโลก อ.พรหมคีรี จ.นครศรีธรรมราช หลังหายตัวจากบ้านเมื่อวันที่ 14 ก.พ.ที่ผ่านมา โดยพบแผลถูกยิงที่คอกระสุนฝังใน ตามที่เสนอข่าวไปแล้วนั้น
ความคืบหน้าล่าสุดวันที่ 14 มี.ค.66 ที่ศูนย์นิติเวช รพ.มหาราชนครศรีธรรมราช ซึ่งมีศพของ น.ส.สุดารัตน์ อยู่ในระหว่างการผ่าชันสูตรของทีมแพทย์นิติเวชอย่างละเอียด เพื่อหาหากระสุนที่ติดอยู่ที่ลำคอซึ่งเป็นหลักฐานสำคัญ และหาสาเหตุการตายที่ชัดเจน รวมทั้งช่วงเวลาที่ น.ส.สุดารัตน์ เสียชีวิต เพื่อเป็นหลักฐานเชื่อมโยงในคดีที่คนร้ายอุ้มฆ่า อาจต้องใช้เวลาในการผ่าชันสูตรอย่างน้อย 2 วัน
ส่วนความคืบหน้าในการคลี่คลายคดีนั้น ตำรวจระบุว่า ไม่มีความกังวล เนื่องจากคดีนี้ซึ่งได้สืบสวนมาอย่างต่อเนื่อง นับแต่ น.ส.สุดารัตน์ หายตัวไปตั้งแต่วันที่ 14 ก.พ โดยมีพยานหลักฐานสามารถออกหมายจับบุคคลที่เข้าไปยังบ้านของผู้ตายในท้องที่ ต.ช้างกลาง อ.ช้างกลาง ซึ่งมีบุคคลนำตัวผู้ตายออกจากบ้านในดังกล่าว แต่ปัญหาใหญ่ของเจ้าหน้าที่คือไม่มีหลักฐานและไม่พบตัวของผู้ตายประมาณกว่า 1 เดือนก่อนจะพบศพ
ก่อนหน้านี้เจ้าหน้าที่สามารถออกหมายจับบุคคลต้องสงสัยในข้อหาร่วมกันลักทรัพย์ในเคหะสถานในเวลากลางคืน หรือรับของโจร ร่วมกันบุกรุกเคหะสถานในเวลากลางคืน โดยผู้ที่ถูกออกหมายจับคือ นายสุขพินันท์ อายุ 46 ปี นายบุญยืน อายุ 46 ปี ทั้งคู่ได้ถูกจับกุมตัว และอีกคนคือ นายธนวิชญ์ อายุ 43 ปี ซึ่งเข้ามอบตัว โดยทั้ง 3 รายนั้นได้รับการประกันตัวแต่ปรากฏว่าได้หลบหนีไปแล้ว
นอกจากนั้นยังมีการออกหมายจับกุมผู้เกี่ยวข้องอีก 1 รายคือ นายพีรนัฐ ในข้อหาทำร้ายร่างกายบุพการี ซึ่ง นายพีรนัฐ นั้นเป็นคนที่ได้ข้อมูลสำคัญในการคลี่คลายคดีและค้าหาศพ น.ส.สุดารัตน์ จนเจอ ส่วนรถยนต์ของผู้ตายเป็นโตโยต้าฟอร์จูนเนอร์ทะเบียน ขค-1797 นครศรีธรรมราช ได้ถูกตรวจยึดและจับกุมผู้ขับขี่ไว้ได้ 1 ราย ซึ่งเป็นผู้หญิงที่นั่งมาด้วยกัน ในท้องที่ด่านน้ำพุร้อน จ.กาญจนบุรี
และตอนนี้เจ้าหน้าที่ได้เร่งออกติดตาม นายสุขพินันท์, นายบุญยืน และ นายธนวิชญ์ อย่างเร่งด่วนแล้ว เพื่อนำไปสู่การสอบสวนไขคดีอุ้มฆ่า น.ส.สุดารัตน์ ส่วนสาเหตุเจ้าหน้าที่ยังคงตั้งประเด็นเดิมคือขัดแย้งเรื่องยาเสพติด ที่สามีของ น.ส.สุดารัตน์ ผู้ค้ารายใหญ่ถูกจับกุมและจะไปค้างหนี้ในขบวนการค้ายา จึงมีการทวงหนี้ค่ายาเสพติดจาก น.ส.สุดารัตน์ จนเป็นมูลเหตุในการอุ้มและฆ่าฝังดินดังกล่าว
 ",https://www.khaosod.co.th/crime/news_7559130,https://www.khaosod.co.th/wpapp/uploads/2023/03/%E0%B8%AB%E0%B8%99%E0%B8%B5%E0%B9%81%E0%B8%A5%E0%B9%89%E0%B8%A7-300x169.jpg,-
จับแล้ว หัวโจก ตุ๋นทำงานมัลดีฟส์ ปคบ.ร่วมตร.เชียงราย บุกรวบคาคอนโด,อาชญากรรม,"14 มี.ค. 2566
-
16:28 น.","จับแล้ว หัวโจก ตุ๋นทำงานมัลดีฟส์ หลอกเก็บเงินค่าดำเนินการ เสียหายนับล้านบาท ตร.ปคบ.ร่วมกับสภ.เมืองเชียงราย บุกรวบคาคอนโด หลังขยายผลจากการจับกุม3ผู้ร่วมขบวนการก่อนหน้า
เมื่อวันที่ 14 มี.ค. 2566 ผู้สื่อข่าวรายงานว่า ตำรวจกองบังคับการปราบปรามการกระทำความผิดเกี่ยวกับการคุ้มครองผู้บริโภค(บก.ปคบ.) นำโดย พล.ต.ต.ศารุติ แขวงโสภา ผบก.ปคบ. พ.ต.อ.ทนงศักดิ์ ปันไชย ผกก.1 บก.ปคม. ร่วมกับเจ้าหน้าที่ตำรวจสภ.เมืองเชียงราย เข้าจับกุมนายชลปดิธ อายุ 40 ปี ตามหมายจับศาลอาญา ข้อหา “ร่วมกันฉ้อโกงประชาชน และ ร่วมกันหลอกลวงผู้อื่น ว่าสามารถหางานหรือสามารถส่งไปฝึกงานในต่างประเทศได้ฯ” ได้ที่คอนโดแห่งหนึ่งในอ.เมือง จ.เชียงราย
ทั้งนี้ก่อนหน้ามีกลุ่มผู้เสียหายกว่า 30 คน รวมตัวร้องตำรวจ บก.ปคม. หลังถูกเอเย่นต์จัดหางาน อ้างจะพาไปทำงานโรงแรมและงานอื่นๆ ที่หมู่เกาะมัลดีฟส์ ก่อนจะเรียกเก็บเงินค่าดำเนินการคนละ 6-8 หมื่นบาท แต่เมื่อถึงกำหนดเวลาเดินทางกลับไม่สามารถไปทำงานได้ตามที่กล่าวอ้าง สร้างความเสียหายนับล้านบาท ภายหลังรับเรื่องพล.ต.ต.ศารุติ จึงส่งกำลังลงพื้นที่สืบหาเบาะแส จนสามารถติดตามจับกุมกลุ่มขบวนการดังกล่าวไปได้แล้วจำนวน 3 ราย
ต่อมามีการขยายผลจนทราบว่า ผู้ที่เป็นหัวหน้าแก๊งคอยสั่งการทั้งหมดคือ นายชลปดิธ ผู้ต้องหารายนี้ จึงรวบรวมพยานหลักฐานขอออกหมายจับและจับกุมตัวได้ในที่สุด สอบสวน นายชลปดิธ ยังให้การปฏิเสธ จึงส่งตัวให้พนักงานสอบสวน กก.1 บก.ปคม. ดำเนินคดีต่อไป
  ",https://www.khaosod.co.th/crime/news_7558753,https://www.khaosod.co.th/wpapp/uploads/2023/03/%E0%B8%95%E0%B8%B8%E0%B9%8B%E0%B8%99%E0%B9%84%E0%B8%9B%E0%B8%97%E0%B8%B3%E0%B8%87%E0%B8%B2%E0%B8%991-48-300x169.jpg,"ตุ๋นทำงานมัลดีฟส์ , สภ.เมืองเชียงราย , บก.ปคบ. , "
รวบ หมวย ดาวคะนอง บัญชีม้าคอลเซ็นเตอร์ คดีติดตัวกว่า 5 คดี เสียหายกว่าล้านบาท,อาชญากรรม,"14 มี.ค. 2566
-
16:22 น.","ตำรวจสืบนครบาล รวบ หมวย ดาวคะนอง บัญชีม้าคอลเซ็นเตอร์ คดีติดตัวกว่า 5 คดี เสียหายกว่าล้านบาท
วันที่ 14 มี.ค.2566 พล.ต.ท.ธิติ แสงสว่าง ผบช.น. พล.ต.ต.นพศิลป์ พูลสวัสดิ์ รอง ผบช.น. พล.ต.ต.ธีรเดช ธรรมสุธีร์ ผบก.สส.บช.น. หัวหน้าชุด PCT ชุดปฏิบัติการ 5 พ.ต.อ.เกียรติศักดิ์ สระทองออย รอง ผบก.สส.บช.น. พ.ต.อ.วรพจน์ รุ่งกระจ่าง รอง ผบก.สส.บช.น. พ.ต.อ.สมบูรณ์ สุขศรีดาวเดือน ผกก.สส.3 บก.สส.บช.น. พ.ต.ท.ปกรณ์ ทองช่วง รอง ผกก.สส.3 บก.สส.บช.น. พ.ต.ท.วิโรฒ จนุบุษย์ รอง ผกก.สส.3 บก.สส.บช.น.
ได้สั่งการให้ พ.ต.ท.นิธิ ปิยะพันธุ์ สว.กก.สส.3 บก.สส.บช.น. ร.ต.อ.ธนิตศักดิ์ สัจจะวีระชัย รอง สว.(สอบสวน) กลุ่มงานสอบสวน บก.สส.บช.น. ร.ต.อ.ปณวัฒน์ จอกสุวรรณ์ รอง สว.กก.สส.3 บก.สส.บช.น. จับกุมน.ส.แก้วใจ หรือหมวย เอกภพสกุล อายุ 48 ปี ผู้ต้องหาตามหมายจับของศาลอาญา ที่ 2919/2565 ลงวันที่ 28 ธ.ค. 2565 ข้อหา“ร่วมกันฉ้อโกงโดยแสดงตนเป็นบุคคลอื่น และโดยทุจริต หรือโดยหลอกลวง ,
ร่วมกันนำเข้าสู่ระบบคอมพิวเตอร์ซึ่งข้อมูลคอมพิวเตอร์ที่บิดเบือน หรือปลอมไม่ว่าทั้งหมด หรือบางส่วน หรือข้อมูลคอมพิวเตอร์อันเป็นเท็จ โดยประการที่น่าจะเกิดความเสียหายแก่ประชาชน” จับกุมได้ที่ บริเวณหน้าบ้านไม่มีเลขที่ ในซอยสุขสวัสดิ์ 1 แยก 10 แขวงบางปะกอก เขตราษฎร์บูรณะ กรุงเทพมหานคร เมื่อวันที่ 13 มี.ค.เวลาประมาณ 15.15 น. ที่ผ่านมา
สืบเนื่องจากได้เปิดบัญชีธนาคารและขายบัญชีธนาคารต่อให้กลุ่มแก๊งคอลเซ็นเตอร์ โดยแก๊งคอลเซ็นเตอร์ จะนำบัญชีม้าที่หาซื้อมาได้มาใช้ในรูปแบบ เป็นบริษัทสินเชื่อหลอกให้กู้ยืมเงิน โดยจะอ้างกับผู้เสียหายว่า ต้องทำการโอนค่าธรรมเนียม ค่าค้ำประกัน และค่าดำเนินการอื่นๆ เข้ามาก่อน ซึ่งอาศัยความเดือนร้อนของประชาชนเป็นช่องว่างในการหลอกลวง และยังมีการหลอกลวงในรูปแบบลงทุนออนไลน์ โดยเสนอให้ผลตอบแทนในอัตราที่สูง
เป็นการจูงใจให้ผู้จะมาลงทุนอยากที่จะเข้ามาลงทุนที่ไม่ได้ทำการศึกษาในการลงทุนมาก่อน จากนั้น เมื่อผู้เสียหายโอนเงินเข้ามาแล้ว ก็จะปิดบัญชีหนี สร้างความเสียหายให้กับประชาชนมูลค่าความเสียหายรวมกว่า 1 ล้านบาท ทั้งนี้ ในชั้นจับกุมผู้ต้องหาให้การปฏิเสธตลอดข้อกล่าวหา จากการตรวจสอบประวัติการกระทำความผิด พบว่าผู้ต้องหากระทำความผิดในลักษณะเดียวกันนี้ อีก 4 คดี เบื้องต้นนำตัวผู้ต้องหาส่ง พนักงานสอบสวน สน.สายไหม เพื่อดำเนินคดีตามกฏหมายต่อไป
 ",https://www.khaosod.co.th/crime/news_7558823,https://www.khaosod.co.th/wpapp/uploads/2023/03/%E0%B8%A3%E0%B8%A7%E0%B8%9A2-44-300x169.jpg,"บัญชีม้า , "
ชื่อเฟซก็หลอนแล้ว! รวบจอมตุ๋นหลอกขายของผ่านเน็ต ก่อนเชิดเงิน อึ้งทำมานาน 2 ปี,ทุกทิศทั่วไทย,"14 มี.ค. 2566
-
12:38 น.","แค่ชื่อเฟซก็หลอนแล้ว! รวบจอมตุ๋นหลอกขายของทิพย์ผ่านเน็ต ทั้งปืนปากกา พระพุทธรูป ลำโพง ก่อนปิดการสนทนา เชิดเงินหนี อึ้งทำมานาน 2 ปี
สืบเนื่องจากสถานการณ์ปัจจุบันมีผู้เสียหายบนโลกออนไลน์เพิ่มขึ้นเป็นจำนวนมาก ประชาชนได้รับผลกระทบจากการหลอกซื้อขายของบนโลกออนไลน์แต่ไม่ได้รับสินค้า ร่วมทั้งมีการใช้ช่องทางออนไลน์ขายสิ่งของผิดกฎหมาย พล.ต.ท.ธิติ แสงสว่าง ผบช.น. สั่งการให้ทาง กองกำกับการสวัสดิภาพเด็กและสตรี (กก.ดส.) ทำการตรวจสอบการโพสขายสินค้าผิดกฎหมายบนโลกออนไลน์ เพื่อเป็นหนึ่งช่องทางการตรวจสอบผู้กระทำความผิดและลดอาชญากรรมที่จะเกิดขึ้น
เมื่อวันที่ 14 มี.ค.66 พ.ต.อ.ธีรศักดิ์ จันทราพิพัฒน์ ผกก.ดส.บช.น. พ.ต.ท.วรปรัชญ์ วุฑฒิรักษ์ พ.ต.ท.ปียรัช เวสสะโกศล พ.ต.ท.มโรดม์ ขวัญเมือง รอง ผกก.ดส.บช.น. สั่งการให้ พ.ต.ต.หญิง ชาดา เสสะเวช นำกำลังชุดปฏิบัติการที่ 3 เข้าตรวจค้น ตามหมายศาลจังหวัดสมุทรสาคร ที่ 141/2566 ลงวันที่ 13 มี.ค. 2566 เข้าค้นบ้านหลังหนึ่งใน อ.กระทุ่มแบน จ.สมุทรสาคร เมื่อวันที่ 13 มี.ค.ที่ผ่านมา
ซึ่งเป็นที่พักอาศัยของนายชยานนท์ อายุ 24 ปี ตามหมายจับศาลอาญาธนบุรี ที่ 193/2566 ลงวันที่ 9 มี.ค. 2566 กระทำความผิดฐาน “ฉ้อโกงประชาชน และนำเข้าข้อมูลอันเป็นเท็จ อันน่าจะเกิดความเสียหายแก่ประชาชน” จากการตรวจสอบพบว่านายชยานนท์ อาศัยอยู่บริเวณดังกล่าว เจ้าหน้าที่ตำรวจจึงแสดงตัวเข้าจับกุม เพื่อนำส่งพนักงานสอบสวนสน.ปากคลองสานดำเนินคดีตามกฎหมาย
จากการสืบสวน พฤติกรรมของ นายชยานนท์ จะใช้เฟซบุ๊ก ชื่อ “ตุกติก ชัวร์” หรือ “ส.จ.นนท์ ตุกติกชัวร์” โพสต์ขายสินค้าผ่านระบบออนไลน์เป็นจำนวนมาก หนึ่งในสินค้าที่โพสต์มีปืนปากการาคากระบอกละ 1,800 บาท โดยสินค้าดังกล่าวเป็นสิ่งของผิดกฎหมาย นอกจากนั้น ยังโพสต์ขายพระพุทธรูปราคา 2,500 บาท, ลำโพงราคา 3,500 บาท เป็นต้น
โดย นายชยานนท์ยอมรับว่า ตัวเองใช้เฟซบุ๊กชื่อดังกล่าว โพสต์ขายสินค้าจริง โดยส่วนใหญ่ไม่ได้มีสินค้า แต่นำรูปมาโพสต์ขายหลอกเอาเงินหลังจากรับเงินจะปิดการสนทนากับลูกค้า ทำให้ลูกค้าไม่สามารถติดต่อได้ ทำมาแล้วไม่ต่ำกว่า 2 ปี
สาเหตุต้องการหาเงินเลี้ยงตัวเองและเล่นพนันออนไลน์ พบว่ามีผู้เสียหายโพสต์เตือนภัยหลายราย ทั้งนี้ เจ้าหน้าที่ตำรวจ กก.ดส. ขอประชาสัมพันธ์ให้ประชาชนพึงระวังการหลอกขายสินค้าออนไลน์ โดยการนำรูปสินค้ามาโพสขายแต่กลับไม่มีสินค้าอยู่จริง",https://www.khaosod.co.th/crime/news_7558027,https://www.khaosod.co.th/wpapp/uploads/2023/03/%E0%B8%88%E0%B8%B1%E0%B8%9A%E0%B8%AB%E0%B8%A5%E0%B8%AD%E0%B8%81%E0%B8%82%E0%B8%B2%E0%B8%A2%E0%B8%82%E0%B8%AD%E0%B8%87-300x169.jpg,"ขายของทิพย์ , หลอกขายของ , "
ร้อนเงินเป็นเหตุ! รวบสาวเปิดบัญชีม้า งานสบาย รับเงินไว โดนจับเร็ว,อาชญากรรม,"14 มี.ค. 2566
-
11:18 น.","สืบนครบาล ตามรวบสาววัย 44 ปี ผู้ต้องหาเปิดบัญชีม้า ให้แก๊งคอลเซ็นเตอร์ หลอกผู้เสียหายกว่า 2 ล้าน รับเห็นโพสต์ชวนทำงานในเฟซบุ๊ก ได้เงินง่ายเลยทำ
วันที่ 14 มี.ค.66 พล.ต.ท.ธิติ แสงสว่าง ผบช.น. พล.ต.ต.นพศิลป์ พูลสวัสดิ์ รองผบช.น. พล.ต.ต.ธีรเดช ธรรมสุธีร์ ผบก.สส.บช.น. พ.ต.อ.เกียรติศักดิ์ สระทองออย รองผบก.สส.บช.น. พ.ต.อ.วรพจน์ รุ่งกระจ่าง รอง ผบก.สส.บช.น. พ.ต.อ.สมบูรณ์ สุขศรีดาวเดือน ผกก.สส.3 บก.สส.บช.น. พ.ต.ท.ปกรณ์ ทองช่วง พ.ต.ท.วิโรฒ จนุบุษย์ รองผกก.สส.3 บก.สส.บช.น.
พ.ต.ต.วรุตม์ คำหล้า สว.กก.สส.3 บก.สส.บช.น. พร้อมกำลังตำรวจ กก.สส.3 บก.สส.บช.น. จับกุมน.ส.วิชุดา วรธาราปกรณ์ อายุ 44 ปี ผู้ต้องหาเปิดบัญชีม้า ตามหมายจับศาลจ.กำแพงเพชร ที่ 313/2565 ศาลจ.ธัญบุรี หมายจับที่ 50/2566 และศาลจ.เชียงใหม่ หมายจับที่ 43/2566 จับกุมได้ที่บ้านหลังหนึ่งในซอยสายไหม 20 แขวงสายไหม เขตสายไหม กรุงเทพฯ
จากการสอบสวนน.ส.วิชุดา สืบเนื่องจากเมื่อช่วงเดือนกรกฎาคม 2565 น.ส.วิชุดา ได้เห็นโพสต์ในเฟซบุ๊กชักชวนให้ทำงานในลักษณะว่า “ใครร้อนเงินทักมา” โพสต์โดยผู้ใช้เฟซบุ๊กชื่อ “บัวลอยไข่หวาน ไม่เพิ่มน้ำตาลไม่ใส่กะทิ” ซึ่งขณะนั้นน.ส.วิชุดา มีภาระต้องเลี้ยงดูลูก 2 คน ด้วยตัวคนเดียว จึงได้ติดต่อไปเพื่อหาเงินผ่านช่องทางดังกล่าว
ต่อมาได้ทำการเปิดบัญชีธนาคาร 8 บัญชี พร้อมลงทะเบียนหมายเลขโทรศัพท์ผูกบัญชีให้กับผู้ใช้ให้เฟซบุ๊กดังกล่าวไป ได้รับเงินค่าตอบแทนบัญชีละ 500 บาท ต่อมาบัญชีถูกนำไปใช้รับโอนเงินจากแก๊งคอลเซ็นเตอร์หลายคดี ได้แก่คดีของบก.สอท.4 มูลค่าความเสียหาย 1,626,819 บาท คดีของสภ.คลองหลวง มูลค่าความเสียหาย 48,000 บาท คดีของสภ.แม่ปิง มูลค่าความเสียหาย 670,000 บาท
ด้านพล.ต.ต.ธีรเดช ธรรมสุธีร์ ผบก.สส.บช.น. หัวหน้าชุด PCT ชุดปฏิบัติการ 5 กล่าวว่า อยากฝากเตือนไปยังประชาชน อย่ารับจ้างเปิดบัญชีหรือทำธุรกรรมใด ๆ ให้กับคนที่ไม่รู้จัก ซึ่งบัญชีดังกล่าวอาจนำไปใช้ในการกระทำความผิด ก่อให้เกิดความเสียหายแก่ประชาชนมีผู้เดือดร้อนจำนวนมาก",https://www.khaosod.co.th/crime/news_7557643,https://www.khaosod.co.th/wpapp/uploads/2023/03/%E0%B9%84%E0%B8%A1%E0%B9%88%E0%B8%95%E0%B9%89%E0%B8%AD%E0%B8%87%E0%B8%97%E0%B8%B3%E0%B8%87%E0%B8%87%E0%B8%AB%E0%B8%99%E0%B9%89%E0%B8%B2%E0%B9%83%E0%B8%99-300x169.jpg,"PCT , บัญชีม้า , แก๊งคอลเซ็นเตอร์ , "
โดนทุบดับ ตาวัย 67 กลางกระท่อมในไร่มัน เมียช็อกรู้ข่าวร้าย ชาวบ้านพากันผวา,อาชญากรรม,"13 มี.ค. 2566
-
21:45 น.","โดนทุบดับ ตาวัย 67 กลางกระท่อมในไร่มัน มีร่องรอยรื้อค้นทรัพย์สิน เมียช็อกรู้ข่าวร้าย ชาวบ้านพากันผวา อยากให้ ตร.จับคนร้ายให้ได้ไวๆ ก่อนจะมีศพต่อไป
วันที่ 13 มี.ค.66 ร.ต.อ.นราดล เหล่าจันดา รองสารวัตร (สอบสวน) สภ.บรบือ จ.มหาสารคาม ได้รับแจ้งเหตุฆาตกรรม บริเวณกระท่อมนากลางไร่มันสำปะหลัง บ้านดงเค็ง ต.บ่อใหญ่ อ.บรบือ จ.มหาสารคาม จึงรุดไปตรวจสอบพร้อม หน่วยกู้ภัยประจิมจุดอำเภอบรบือ แพทย์เวรโรงพยาบาลบรบือ และเจ้าหน้าที่พิสูจน์หลักฐาน
ที่เกิดเหตุเป็นไร่มันสำปะหลังห่างจากหมู่บ้านประมาณ 2 กิโลเมตร บริเวณดังกล่าวมีกระท่อมนา ประมาณ 5 หลัง ปลูกห่างกันประมาณจุดละ 200 เมตร บริเวณกระท่อมนาหลังหนึ่ง พบศพ นายลา ราชาวัง อายุ 67 ปี นอนเสียชีวิตอยู่บนที่นอน มีผ้าห่มคลุมไว้ถึงช่วงเอว พบบาดแผลที่โหนกแก้มขวา หูด้านซ้าย และศีรษะด้านหลัง เป็นแผลฉีกขาด ส่วนอาวุธที่ใช้ก่อเหตุคาดว่าเป็นของแข็งไม่มีคม ขณะที่สภาพกระท่อมนามีร่องรอยการถูกรื้อค้นทรัพย์สินบางส่วน
นางอาน ราชาวัง อายุ 68 ปี ภรรยาผู้ตาย เล่าว่า ปกติตนและสามีจะมานอนกระท่อมนาเป็นประจำ แต่ช่วงนี้เริ่มเข้าสู่หน้าแล้ง ไม่มีน้ำอาบ ตนจึงไม่ได้ออกมานอนด้วย เมื่อคืนที่ผ่านมาหลังจากกินข้าวเย็นเสร็จ สามีก็ออกมามานอนที่กระท่อมนา พอช่วงสายๆ เพื่อนบ้านมาหาตนและถามว่าเมื่อคืนได้ไปนอนที่นาหรือไม่ ตนก็บอกว่าไม่ได้ไป มีสามีไปคนเดียว โดยเพื่อนบ้านบอกว่าได้ตะโกนเรียกสามีตนหลายครั้ง แต่ไม่มีเสียงตอบกลับ พอออกมาดุก็พบว่าสามีเสียชีวิตแล้ว ปกติสามีไม่เคยมีเรื่องกับใคร และไม่รู้ว่าใครเป็นผู้ก่อเหตุ
นายสัมฤทธิ์ มาลาหอม อายุ 56 ปี เพื่อนบ้านที่ปลูกระท่อมนาห่างกันประมาณ 200 เมตร เล่าว่า เมื่อคืนตนนอนในหมู่บ้าน พอตอนเช้าเลยออกมาที่กระท่อมนา ก็พบว่าโอ่งน้ำขนาดใหญ่ถูกทุบแตก จึงได้เดินไปหาผู้ตายที่กระท่อม ก่อนจะตะโกนเรียก แต่ก็ไม่ได้ยินเสียงใดๆ ตอบกลับมา มีแต่รถ จยย.จอดอยู่ ก่อนไปหานางอาน แล้วพากันกลับมาดูก็พบว่า นายลา เสียชีวิตแล้ว นอกจากกระท่อมนาตนถูกทำลายโอ่งน้ำ ที่กระท่อมนาอีกหลังก็ถูกทำลายโอ่งน้ำ ถูกรื้อสายไฟ เช่นเดียวกัน ซึ่งปกติไม่เคยมีเหตุการณ์แบบนี้เกิดขึ้นในหมู่บ้าน ตอนนี้ก็รู้สึกกลัว อยากให้จับคนร้ายได้เร็ว ๆ
ด้าน พ.ต.อ.นพดล ศรีชะตา ผกก.สภ.บรบือ กล่าวว่า ได้สั่งการให้ชุดสืบสวนลงพื้นที่ออกติดตามหาข่าว สืบสวนหาตัวผู้กระทำผิด คาดว่าจะเป็นคนในพื้นที่ เนื่องจากขณะก่อเหตุ ชาวบ้านในบริเวณดังกล่าว ได้ยินเสียงร้องเรียก ว่ามีใครอยู่ไหม ก่อนที่เสียงจะเงียบไป ไม่ได้ยินเสียงเครื่องยนต์ หรือแสงไฟ เบื้องต้นพอจะมีเบาะแสอยู่บ้าง ต้องขอเวลาให้เจ้าหน้าที่ได้ทำงาน คาดว่าจะได้ตัวผู้กระทำผิดเร็วๆ นี้
 ",https://www.khaosod.co.th/crime/news_7557179,https://www.khaosod.co.th/wpapp/uploads/2023/03/%E0%B8%95%E0%B8%B2%E0%B9%82%E0%B8%94%E0%B8%99%E0%B8%97%E0%B8%B8%E0%B8%9A-300x169.jpg,-
พี่สาวช็อก! น้องชายเป็นศพกะโหลกยุบ อยู่บ้านคนเดียวเจอฆ่าโหดชิงทรัพย์,อาชญากรรม,"13 มี.ค. 2566
-
20:26 น.","ตำรวจเร่งคลี่พบศพหนุ่มใหญ่ ป่วยจิตเวช สภาพถูกทุบกะโหลกยุบ ใบหน้าปูดบวมช้ำถูกตีอย่างแรง พระพุทธรูปบูชา กับ พระสังกัจจายน์ หาย
เมื่อเวลา 16.00 น.วันที่ 13 มี.ค.2566 พ.ต.ต.สุรศักดิ์ ปิ่นทอง สารวัตร(สอบสวน) สภ.กระตีบ จ.นครปฐม รับแจ้งเหตุชายถูกทำร้ายเสียชีวิตที่บ้านพัก ต.สระพัฒนา อ.กำแพงแสน จึงประสานแพทย์รพ.จันทรุเบกษา แล้วรุดไปตรวจสอบพร้อมฝ่ายสืบสวน และกู้ภัยมูลนิธิสุขศาลานุเคราะห์นครปฐม
ที่เกิดเหตุเป็นบ้านปูนชั้นเดียว บริเวณพื้นที่ครัวหลังบ้านพบศพชาย อายุ 58 ปี นอนหงายไม่สวมเสื้อ สวมกางเกงขาสั้นสีน้ำเงิน กะโหลกยุบ ใบหน้าปูดบวมช้ำถูกตีอย่างแรง ท้ายทอยยุบ ตามร่างกายเปรอะเปื้อนคราบดำคล้ายถ่านหุงข้าว
สอบสวนพี่สาว อายุ 61 ปี ให้การว่า บ้านหลังนี้น้องชายอาศัยอยู่คนเดียวเนื่องจากเป็นผู้ป่วยจิตเวช แต่ยังคงทำงานได้ช่วงเช้าทุกวันจะออกไปช่วยหว่านให้อาหารกุ้งที่บ่อ ล่าสุดยังมาขอเงินไปซื้อผงซักฟอกจะมาซักผ้า แต่ปรากฏว่าเมื่อวานนี้ไม่ได้ออกไปเลี้ยงกุ้ง เข้าใจว่าเมาแล้วออกไปทำงานไม่ไหว แต่คืนนี้มีจับกุ้งเลยมาเรียกให้ไปช่วยก็พบถูกทำร้ายเสียชีวิตไปแล้ว
เจ้าหน้าที่ตรวจสอบพบประตูกลางบ้านมีร่องรอยถูกงัด เตียงนอนหายไป พร้อมทรัพย์สิน พระพุทธรูปขนาดบูชา 1 องค์ พระสังกัจจายน์ 1 องค์ จากนั้นนำศพส่งชันสูตร พร้อมสอบสวนดำเนินการตามกฎหมายต่อไป",https://www.khaosod.co.th/crime/news_7557150,https://www.khaosod.co.th/wpapp/uploads/2023/03/%E0%B9%80%E0%B8%A7%E0%B9%87%E0%B8%9A%E0%B8%97%E0%B8%B8%E0%B8%9A%E0%B8%94%E0%B8%B1%E0%B8%9A-300x169.jpg,"ป่วยจิตเวช , ชิงทรัพย์ , "
สาวหายตัวร่วมเดือน เจอเป็นศพถูกฆ่า ฝังกลางเหว หลังผัวถูกจับยาเสพติด,อาชญากรรม,"13 มี.ค. 2566
-
20:15 น.","สาวหายตัวร่วมเดือน เจอเป็นศพถูกฆ่า ฝังกลางเหว หลังผัวถูกจับยาเสพติด เจอรถโผลเมืองกาญจน์ ชายต้องสงสัยดอดมอบตัว ตร.เผยมีข้อมูลหมดแล้ว
วันที่ 13 มี.ค.66 พล.ต.ต.สมชาย ซื่อต่อตระกูล ผบก.ภ.จว.นครศรีธรรมราช พร้อมด้วย พ.ต.อ.วีระศักดิ์ ศรีทอง ผกก.สภ.พรหมคีรี จ.นครศรีธรรมราช และตำรวจชั้นผู้ใหญ่ เจ้าหน้าที่กองกำกับการ 5 กองปราบปราม เจ้าหน้าที่กองพิสูจน์หลักฐาน พร้อมแพทย์และเจ้าหน้าที่มูลนิธิประชาร่วมใจ เข้าตรวจสอบเหตุฆ่ากันตายแล้วนำศพไปฝังดินกลางหุบเหวบนเขา หลังสำนักสงฆ์เขาล้อม หมู่ 7 ต.พรหมโลก อ.พรหมคีรี จ.นครศรีธรรมราช
ที่เกิดเหตุพบหลุมจึงได้ลงมือขุดโดยมีความลึกประมาณ 1 เมตร ก็พบศพผู้หญิงอยู่ในชุดเดรสสีเหลือง นอนตะแคงในหลุม ถูกห่อด้วยผ้าห่มผืนใหญ่ เบื้องต้นศพอยู่ในสภาพเน่าเปื่อย แพทย์ไม่สามารถระบุบาดแผลและเวลาที่ชัดเจนได้ ต่อมาเจ้าหน้าที่ได้นำศพไปชั้นสูตรเบื้องต้นที่ รพ.พรหมคีรี ทำการเอ็กซเรย์พบว่าที่ลำคอมีกระสุนปืนไม่ทราบชนิดฝังอยู่ 1 หัว จึงนำศพผู้ตายส่งต่อไปยังศูนย์นิติเวช รพ.มหาราชนครศรีธรรมราช เพื่อชันสูตรอย่างละเอียดอีกครั้ง
ทราบชื่อต่อมาคือ น.ส.สุดารัตน์ อรรถวิจิตต์ อายุ 42 ปี เดิมเป็นคน จ.เพชรบูรณ์ มาได้สามีและอาศัยอยู่ในพื้นที่หมู่ 17 ต.ช้างกลาง อ.ช้างกลาง จ.นครศรีธรรมราช ซึ่งญาติได้แจ้งความหายตัวออกจากบ้านเมื่อวันที่ 14 ก.พ.ที่ผ่านมา โดยเจ้าหน้าที่ได้สืบสวนอย่างต่อเนื่อง ก่อนออกหมายจับชายคนหนึ่งที่เกี่ยวข้องในการหายตัวของผู้ตาย ถูกแจ้งข้อหาร่วมกันลักทรัพย์ บุกรุกเคหะสถาน จากภาพวงจรปิดที่ได้จากบ้านของผู้ตาย
โดยผู้ต้องหาชายคนดังกล่าวได้ชิงเข้ามอบตัว อ้างว่าไปส่ง น.ส.สุดารัตน์ ในตัวเมืองนครศรีธรรมราช ก่อนแยกย้ายกันโดยไม่ได้เจอกันอีก หลังจากนั้นเจ้าหน้าที่ชุดสืบสวนหลายหน่วยได้ติดตามสืบสวนอย่างต่อเนื่อง จนกระทั่งเจ้าหน้าที่กองกำกับการ 5 กองปราบปรามพบเบาะแสการสูญหายของผู้ตาย ก่อนจะเข้าค้นหาในบริเวณใกล้จุดพบศพ จนพบร่องรอยสำคัญจนนำไปสู่การพบศพดังกล่าว
พล.ต.ต.สมชาย กล่าวว่า น.ส.สุดารัตน์ ได้หายออกจากบ้านไปร่วม 1 เดือนจากพื้นที่ อ.ช้างกลาง จนกระทั่งมาพบศพอยู่ที่นี่ จึงเข้าพิสูจน์ถึงสาเหตุการตาย ซึ่งคดีนี้ต้องตรวจสอบอย่างละเอียดว่าผู้ตายเสียชีวิตมาจากที่ไหน ถูกนำศพมายังจุดนี้ได้อย่างไร ใครเป็นผู้เกี่ยวข้อง และสาเหตุการตายที่ชัดเจนจะได้เชื่อมโยงได้ถูกต้อง โดยคดีนี้เจ้าหน้าที่ตำรวจมีข้อมูลอยู่ทั้งหมดแล้ว
ทั้งนี้รายงานข่าวแจ้งว่า ก่อนหน้าที่ น.ส.สุดารัตน์ฯ จะหายตัวไปนั้น สามีของ น.ส.สุดารัตน์ ซึ่งเป็นผู้ค้ายาเสพติดรายใหญ่ ถูกจับกุมยาเสพติดและถูกจองจำอยู่ในคุก ต่อมากลุ่มค้ายาเสพติดได้ติดตาม น.ส.สุดารัตน์ เพื่อให้ชดใช้ค่ายาเสพติดที่สามีถูกจับ จนกระทั่งมีการอุ้ม น.ส.สุดารัตน์ หายออกไปจากบ้านพร้อมรถยนต์ ก่อนพบเป็นศพดังกล่าว ส่วนสาเหตุน่าจะมาจากความขัดแย้งเกี่ยวกับเรื่องสิ่งผิดกฏหมาย
ส่วนรถยนต์โตโยต้า ฟอร์จูนเนอร์ สีขาว ของ น.ส.สุดารัตน์ ที่หายไปพร้อมกัน เจ้าหน้าที่ได้ออกตามหาจนพบอยู่ในพื้นที่ จ.กาญจนบุรี แต่ไม่พบตัว น.ส.สุดารัตน์ และไม่มีหลักฐานว่าเกิดเหตุร้ายหรือไม่ จนกระทั่งเจ้าหน้าที่ตำรวจกองปราบปรามสืบสวนจนเชื่อว่ามีการฆ่า น.ส.สุดารัตน์ นำศพมาฝังดินอำพราง ห่อด้วยผ้าห่มแล้วเคลื่อนย้ายมาฝังจนเน่าเปื่อย เชื่อว่ามีการแบกห้ามขึ้นไปบนเขาโดยมีผู้ร่วมก่อเหตุอย่างน้อย 3 คน",https://www.khaosod.co.th/crime/news_7557141,https://www.khaosod.co.th/wpapp/uploads/2023/03/%E0%B8%86%E0%B9%88%E0%B8%B2%E0%B8%AA%E0%B8%B2%E0%B8%A7%E0%B9%82%E0%B8%AB%E0%B8%94%E0%B8%9D%E0%B8%B1%E0%B8%87%E0%B8%94%E0%B8%B4%E0%B8%A3%E0%B8%99-300x169.jpg,-
รพ.แจงแล้ว! ปม ฉีดเซรุ่ม ให้ผู้ป่วยถูกสัตว์มีพิษกัด กลายเป็นเจ้าชายนิทรา,ทุกทิศทั่วไทย,"15 มี.ค. 2566
-
14:28 น.","โรงพยาบาลเสนา แจงแล้ว ปม ฉีดเซรุ่ม ให้ผู้ป่วยถูกสัตว์มีพิษกัด เกิดอาการแพ้รุนแรง จนเป็น เจ้าชายนิทรา เผย ก่อนฉีดได้แจ้งให้ผู้ป่วยทราบแล้ว
จากกรณี นางภัทรภา (ขอสงวนนามสกุล) อายุ 46 ปี ร้องเรียนว่านายสาธิต (ขอสงวนนามสกุล) อายุ 42 ปี ถูกสัตว์มีพิษกัดข้อเท้าไปรักษาตัวที่โรงพยาบาล ก่อนที่หมอจะฉีดเซรุ่มให้จนหัวใจหยุดเต้น กระทั่งเป็นเจ้าชายนิทรานอนห้องไอซียู ตามที่เสนอข่าวไปแล้วนั้น
ภรรยาของผู้ป่วย
ล่าสุดวันที่ 15 มี.ค.2566 ที่โรงพยาบาลเสนา อ.เสนา จ.พระนครศรีอยุธยา พญ.ชนิญญา พัฒนศักดิ์ภิญโญ ผู้อำนวยการโรงพยาบาลเสนา ชี้แจงว่า ผู้ป่วยรายดังกล่าว เข้ามารักษาตัวตั้งแต่วันที่ 5 มี.ค.ที่ผ่านมา ด้วยอาการถูกสัตว์มีพิษ ทางญาติของผู้ป่วยไม่ทราบชนิดของสัตว์ที่กัด ทีมแพทย์จึงได้สังเกตอาการ และรักษาตามอาการ ด้วยวิธีการเจาะเลือดเพื่อสืบค้นชนิดของพิษ
พญ.ชนิญญา กล่าวต่อว่า จากการตรวจเลือดพบความผิดปกติ เกร็ดเลือดต่ำ มีเลือดออกภายในอวัยวะ ทีมแพทย์ได้ปรึกษากับทีมแพทย์ของโรงพยาบาลรามาธิบดีที่มีความเชี่ยวชาญ จึงตัดสินใจให้เซรุ่มชนิดรวม เพื่อทำการรักษา แต่หลังจากคนไข้ได้รับเซรุ่ม คนไข้เกิดอาการแพ้อย่างรุนแรงช็อก ขณะนั้นมีทีมแพทย์ให้การรักษาอยู่ จึงทำการปั๊มหัวใจจนฟื้นคืนชีพแล้วกลับมาใช้เครื่องช่วยหายใจได้
โรงพยาบาลเสนา แจงแล้ว ปม ฉีดเซรุ่ม ให้ผู้ป่วยถูกสัตว์มีพิษกัด เกิดอาการแพ้รุนแรง จนเป็น เจ้าชายนิทรา
พญ.ชนิญญา กล่าวอีกว่า ปัจจุบันการรักษาขณะนี้อยู่ที่อาการของคนไข้ ซึ่งขณะนี้ดูแลคนไข้ในภาวะเลือดออก และอาการติดเชื้อ ส่วนในกรณีที่ทางญาติติดใจเรื่องที่ไม่ได้แจ้งหรือให้เซ็นยินยอมในการฉีดเซรุ่ม ซึ่งทางโรงพยาบาลยืนยันว่าเป็นไปตามขั้นตอนและวิธีการรักษา มีการสอบถามและการยินยอมจากคนไข้แล้ว คนไข้สามารถพูดคุยซักถามมีสติถามตอบได้ก่อนที่จะทำการรักษา
พญ.ชนิญญา พัฒนศักดิ์ภิญโญ ผู้อำนวยการโรงพยาบาลเสนา
พญ.ชนิญญา กล่าวด้วยว่า ส่วนการที่ผู้ป่วยที่ได้รับการฉีดเซรุ่ม จะเกิดอาการแพ้รุนแรงมีโอกาสเกิดได้น้อยมาก ในเบื้องต้นได้ให้ทีมไกล่เกลี่ยเข้าไปพูดคุยทำความเข้าใจกับญาติแล้ว
อ่านข่าว : เมียร้องสื่อ ผัวถูกสัตว์มีพิษกัด รพ.ฉีดเซรุ่ม กลายเป็นเจ้าชายนิทรา หมอแจ้งให้ทำใจ",https://www.khaosod.co.th/around-thailand/news_7560376,https://www.khaosod.co.th/wpapp/uploads/2023/03/15-%E0%B8%A3%E0%B8%9E.%E0%B9%81%E0%B8%88%E0%B8%87%E0%B9%81%E0%B8%A5%E0%B9%89%E0%B8%A7%E0%B8%89%E0%B8%B5%E0%B8%94%E0%B9%80%E0%B8%8B%E0%B8%A3%E0%B8%B8%E0%B9%88%E0%B8%A1-300x169.jpg,"เซรุ่ม , เจ้าชายนิทรา , อยุธยา , "
แม่ค้าแกงโวย การไฟฟ้าดับไฟ ไม่แจ้งเตือน ค้าขายเสียหายครึ่งหมื่น จนท.อ้างเอกสารตกหล่น,ทุกทิศทั่วไทย,"15 มี.ค. 2566
-
14:20 น.","อ่างทอง แม่ค้าแกงโว ยการไฟฟ้าดับไฟไม่ได้แจ้งเตือนให้ทราบ ทำอาหารขายพักเดียวไฟในร้านดับลงไม่สามารถขายได้ เสียหายครึ่งหมื่น เจ้าหน้าที่อ้างผิดพลาด เอกสารดับไฟฟ้าตกหล่นไม่ครบ
15 มี.ค. 66 – ที่บริเวณร้านแกง 10 บาท ซึ่งเป็นอาคารพานิชย์ในตลาดอ่างทอง เลขที่ 4/4 ถนนอ่างทอง-สิงห์บุรี ตำบลตลาดหลวง อำเภอเมือง จังหวัดอ่างทอง
นางสาว ณิชาภา พสุธรวณิช หรือ พี่จี้ อายุ 38 ปี เจ้าของร้าน เปิดเผยว่า วันนี้ที่ร้านตนเองได้รับความเดือดร้อนจากการดับกระแสไฟฟ้าเพื่อซ่อมแซมระบบ แต่ที่ร้านค้าตนเองไม่ได้รับหนังสือการแจ้งเตือนจึงไม่ทราบเรื่อง
จึงได้ลงทุนเปิดร้านค้าขายตามปกติ ช่วงเวลา 09.00 น. ของวันนี้ ไฟฟ้าในร้านได้ดับลง ทำให้ภายในร้านที่เป็นตึกมืดสนิท ไฟฟ้าแสงสว่างและแอร์เปิดไม่ได้ ทำให้เปิดบริการขายอาหารไม่ได้ ทำให้รับความเสียหายประมาณ 5,000 บาท
เบื้องต้นได้สอบถามร้านค้าที่อยู่ติดกัน บอกว่า ได้รับหนังสือแจ้งเตือนไฟฟ้าดับทั้งวัน ส่วนร้านตนเองไม่ได้รับหนังสือแจ้งเตือน ทำให้ร้านตนเองเปิดขายไม่ได้ อาหารที่ทำมาแล้วก็ต้องตักแจกแจกจ่ายให้กับทางลูกค้าไปรับประทานที่บ้านฟรี 1 วัน ซึ่งทุกครั้งที่ผ่านมา หากไฟฟ้าจะดับกระแสไฟฟ้า ทางร้านก็ได้รับหนังสือแจ้งเตือนทุกครั้ง
จึงได้โทรไปสอบถามเจ้าหน้าที่การไฟฟ้าที่เกี่ยวข้อง ได้รับคำตอบว่า ขอโทษ ตนเองจึงอยากฝากเตือนไปยังเจ้าหน้าที่ หากมีการดับไฟฟ้าต้องแจ้งเตือนให้ประชาชนทราบอย่างชัดเจนทุกร้านค้าภายในตลาด ซึ่งต้องมีการลงทุกค้าขาย เนื่องจากเป็นจุดบริการค้าขายจะได้เตรียมพร้อมรับสถานการณ์ช่วงไฟฟ้าดับ
จากการโทรศัพท์ไปสอบถาม นายมณเทียร เกิดชุ่ม เจ้าหน้าที่ไฟฟ้าที่เกี่ยวข้อง เปิดเผยว่า ได้รับรายงานจากเจ้าหน้าที่ที่ไปแจกเอกสารแล้วเกิดการผิดพลาด ไม่แจกร้านดังกล่าวทำให้เกิดการเสียหายในการลงทุนค้าขาย และได้โทรไปทำการขอโทษทางเจ้าของร้านค้า พร้อมชี้แจ้งให้ทราบแล้ว หากมีการดับกระแสไฟฟ้าเพื่อทำการซ่อมแซมครั้งต่อไป ก็เตรียมพร้อมแจ้งให้ครบทุกร้านค้า เพื่อไม่ให้เกิดความเสียหายเกิดขึ้นอีก
สำหรับร้านแกง 10 บาท ตั้งอยู่ใน ตลาดอ่างทอง เป็นอาคารพานิชย์ 1 คูหา ที่เปิดร้านขายแกง ในราคา 10 บาท ซึ่งมีให้เลือกกว่า 10 อย่าง ทางร้านจะหุงแล้วใส่กระติกตั้งไว้พร้อมจานให้ลูกค้าที่เดินมาสั่งแกง แล้วไปตักใส่จานเองได้อย่างไม่อั้น
บรรยากาศทางร้านจัดไว้แบบสุดหรู ให้นั่งรับประทานในห้องแอร์ที่เย็นฉ่ำ หากสั่งกับข้าวกลับบ้าน ทางร้านคิดถุงละ 25 บาท เปิดให้บริการ ตั้งแต่ 06.00 – 14.00 น. จันทร์ – ศุกร์ หยุดเสาร์ – อาทิตย์",https://www.khaosod.co.th/around-thailand/news_7560326,https://www.khaosod.co.th/wpapp/uploads/2023/03/%E0%B8%95%E0%B8%95%E0%B8%95-27-300x169.jpg,"เสียหายครึ่งหมื่น , ค้าขาย , "
ร้องมะนาวแพง ราคาพุ่ง เจ้าของสวนต้องถือปืน เดินเฝ้า กลางวันแสกๆโจรยังมาลัก,ทุกทิศทั่วไทย,"15 มี.ค. 2566
-
14:12 น.","ร้องมะนาวแพง ราคาพุ่ง เจ้าของสวนต้องถือปืน เดินเฝ้า กลางวันแสกๆโจรยังมาลัก แม่ค้าแผงขายมะนาว เผยราคามะนาวแพงที่สุดในรอบ 4 ปี
วันที่ 15 มี.ค.2566 ผู้สื่อข่าวออกสำรวจราคามะนาว ที่ตลาดศูนย์การค้ากำแพงเพชร ต.ในเมือง อ.เมือง จ.กำแพงเพชร พบว่าราคาสูง โดยขนาดเบอร์ใหญ่สุดลูกละ 7 บาท รองลงมาลูกละ 6 บาทและ 5 บาทตามขนาด ส่วนลูกเล็กสุดซึ่งถ้าเป็นช่วงปกติเกษตรกรจะนำไปเททิ้งเพราะไม่มีใครซื้อ แต่ขณะนี้ยังสามารถนำมาขายได้ลูกละ 2 บาท
นางยุพิน สุขรักษ์ อายุ 56 ปี แม่ค้าแผงขายมะนาว เปิดเผยว่า เนื่องจากช่วงนี้เป็นฤดูแล้ง เป็นปกติที่มะนาวจะมีราคาแพง โดยปีนี้ราคามะนาวแพงที่สุดในรอบ 4 ปี เพราะปีที่ผ่านมามีสถานการณ์โควิด 19 มะนาวจึงราคาถูกมากบางสวนยังเคยนำมาแจกฟรี สำหรับราคาที่แพงของปีนี้ยังไม่แน่ใจว่าจะได้ทุนคืนจากการลงทุนไปตลอด 4 ปีที่ผ่านมา แต่ที่น่าเจ็บใจคือช่วงนี้มีขโมยมาลักเก็บมะนาวในสวน เผลอนิดเดียวก็ถูกคนร้ายมารูดไปเกือบหมดต้น
จากสาเหตุการขาดแคลนมะนาวดังกล่าว ทำให้เกษตรกรเจ้าของสวนต้องมาเฝ้ามะนาวในสวนป้องกันการถูกคนร้ายมาขโมยเด็ดมะนาว เช่นเดียวกับนายทัด คำเมฆ อายุ 59 ปี ผู้ใหญ่บ้านหมู่ 5 ต.นิคมทุ่งโพธิ์ทะเล อ.เมือง จ.กำแพงเพชร ต้องนำชาวบ้านที่มีสวนมะนาวอยู่ใกล้เคียงกัน ถืออาวุธปืนออกเดินลาดตะเวนตามสวนมะนาว เพื่อป้องกันคนร้ายมาลักขโมย
นายทัด เปิดเผยว่า ตนปลูกมะนาวพันธุ์แป้นพิจิตรไว้ 7 ไร่ ต้นมะนาวกำแพงเพชรให้ผลผลิต มีตั้งแต่รุ่นที่กำลังเก็บเกี่ยวได้ไปจนถึงรุ่นที่ยังเขียวอยู่ โดย3-4 ปีที่ผ่านมา ราคามะนาวไม่ดีและขายไม่ออกเนื่องจากมีปัญหาโควิด 19 ระบาด แต่มาปีนี้ราคาดีและแพง ตนเก็บได้ 5-6 ครั้งแล้วได้เงินไปหลายแสนถือว่าคุ้มทุนมีกำไร แต่ปัญหาใหญ่ของชาวสวนมะนาวในเวลานี้คือขโมย คนร้ายจะเที่ยวแอบย่องไปขโมยมะนาวตามสวนต่างๆในพื้นที่ สวนที่อยู่ติดกันไม่มีใครเฝ้าถูกคนร้ายแอบมาเด็ดไปจนเกลี้ยง
คนร้ายสมัยนี้จะมาช่วงกลางวันแสกๆเป็นส่วนใหญ่ หรือมาในช่วงหัวค่ำบ้างก็มี โดยขับขี่รถจักรยานยนต์มา ทำทีมาดักหนูดักนก พอเผลอเจ้าของสวนนำมะนาวไปส่งคนร้ายก็จะสวนเข้ามาขโมย ใช้เวลาไม่นานแค่ 10 นาทีก็ได้เต็มกระสอบปุ๋ยแล้ว ทั้งลูกเล็กลูกใหญ่ทั้งเขียวๆก็รูดเอาหมด เพราะ 1 กระสอบก็สามารถขายได้มากกว่า 2,000 บาทแล้ว ดังนั้นจึงต้องมาลาดตะเวนและนอนเฝ้า ไม่อย่างนั้นก็คงไม่เหลือมะนาวให้เก็บเช่นกัน",https://www.khaosod.co.th/around-thailand/news_7560355,https://www.khaosod.co.th/wpapp/uploads/2023/03/%E0%B8%9E%E0%B8%81%E0%B8%9B%E0%B8%B7%E0%B8%9901-30-300x169.jpg,-
ร้านส้มตำกระอัก น้ำมะนาวสด ปรับขึ้นเท่าตัว คาดราคายังทะยานไม่หยุด แพงได้อีก,ทุกทิศทั่วไทย,"15 มี.ค. 2566
-
13:51 น.","ตรัง ร้านส้มตำกระอัก วัตถุดิบทุกชนิดราคาพุ่ง โดยเฉพาะน้ำมะนาวสด ปรับขึ้นเกินเท่าตัว คาดราคาพุ่งขึ้นอีก เจ้าของร้านผงะไม่เคยเจอแบบนี้ ทำกำไรหด ประชาชนขาดกำลังซื้อ
15 มี.ค. 66 – ผู้สื่อข่าวรายงานว่า ผลพวงจากการที่วัตถุดิบในการประกอบอาหารได้มีการปรับราคาขึ้นทุกชนิดอย่างต่อเนื่อง ทั้งก๊าซหุงต้ม ค่าไฟ รวมทั้งเครื่องปรุง พืชผัก ไก่ หรือหมู แม้ว่าราคาหมูหน้าฟาร์มจะปรับลงมา แต่หมูสดที่จำหน่ายตามเขียงหมูต่างๆ ก็ปรับลงไม่มาก และยังอยู่ในราคาที่สูง
ล่าสุด มะนาว ซึ่งเป็นวัตถุดิบหลักและสำคัญ สำหรับร้านส้มตำ ปรับราคาสูงขึ้นไปอยู่ที่กิโลกรัมละ 150-160 บาท และยังมีแนวโน้มเพิ่มสูงขึ้นอีก ขณะที่น้ำมะนาวคั้นสดบรรจุขวด จากเดิมขวดละ 70 บาท ก็ปรับราคาขึ้นเป็นขวดละ 150 บาท ทำให้ได้รับผลกระทบโดยตรง
โดยที่ร้านอีสานภูไท ร้านอาหารแห่งหนึ่งบริเวณปากซอยถนนจริงจิตร ตัวเมืองตรัง เจ้าของร้าน บอกว่า วัตถุดิบทุกชนิดปรับราคาขึ้นต่อเนื่อง รวมทั้งก๊าซหุงต้ม ค่าน้ำ ค่าไฟ แถมล่าสุด มะนาว ยังได้มีการปรับราคาสูงขึ้นอีก โดยทยอยปรับครั้งละ 10 บาท ขณะนี้มะนาวอยู่ที่กิโลกรัมละ 150-160 บาทแล้ว
ส่วนน้ำมะนาวคั้นสดบรรจุขวด ก็ปรับขึ้นกว่า 2 เท่า ซึ่งเป็นครั้งแรกที่ตนเองต้องซื้อน้ำมะนาวสดมาใช้ ในราคาขวดละ 150 บาท และไม่แน่ใจว่า ราคามะนาวจะปรับขึ้นอีกหรือไม่ ทั้งนี้ ที่ร้านจะใช้น้ำมะนาวสดบรรจุขวด เพราะไม่มีเวลามาคั้นใหม่ โดยแต่ละเมนูจะใช้น้ำมะนาวประมาณ 1-2 ลูก แต่ละวันใช้น้ำมะนาวประมาณ 3-4 ขวด
ดังนั้น จึงส่งผลให้ภาพรวมต้นทุนอาหาร ขณะนี้พุ่งสูงขึ้นกว่า 50% ขณะที่ราคาอาหารไม่ได้ปรับขึ้นแต่อย่างใด เช่น ส้มตำ 40 บาท ลาบหมู 50 บาท ต้มกระดูกอ่อน 60-80 บาท ซึ่งเป็นเรื่องที่หนักมากเพราะต้นทุนสูง ทั้งที่ขายยาก กำไรก็หด ลูกค้าก็น้อย เพราะเศรษฐกิจไม่ดี
หลายคนอาจต้องคิดยาว เก็บเงินไว้เผื่อลูกเปิดเทอมใหม่ ทำให้ประชาชนประหยัดมากขึ้น จึงส่งผลกระทบโดยตรงต่อร้านอาหาร แต่หากรัฐบาลเข้ามาแก้เรื่องราคาน้ำมัน หรือเรื่องค่าขนส่ง ให้ลดลงได้ เชื่อว่า จะทำให้ราคาวัตถุดิบต่างๆ ปรับลดลงอย่างแน่นอน",https://www.khaosod.co.th/around-thailand/news_7560270,https://www.khaosod.co.th/wpapp/uploads/2023/03/999-46-300x169.jpg,-
หนุ่ม สารภาพแค่อยากลอง เผาศาลเจ้าพ่อละเลิงหวาย หลังนอนไม่หลับ,ทุกทิศทั่วไทย,"15 มี.ค. 2566
-
13:34 น.","ตำรวจ สภ.พล นำกำลังบุกรวบหนุ่ม เผาศาลเจ้าพ่อละเลิงหวาย ในพื้นที่ จ.ขอนแก่น เปิดปากสารภาพ นอนไม่หลับ ขับรถเล่น ก่อนจะลงมือก่อเหตุ รับทำแล้ว 2 ครั้ง
เมื่อเวลา 10.30 น. วันที่ 15 มี.ค.2566 ที่สภ.พล พ.ต.อ.พีระฉัตร สาขา ผกก.สภ.พล นำกำลังเจ้าหน้าที่ตำรวจเข้าทำการควบคุมตัว นายจักรกฤษดิ์ (ขอสงวนนามสกุล) อายุ 28 ปี ที่บ้านแห่งหนึ่งในพื้นที่ จ.ขอนแก่น หลังก่อเหตุลักลอบเผาศาลเจ้าพ่อละเลิงหวาย เหตุเกิดเมื่อกลางดึกวันที่ 13 มี.ค.ที่ผ่านมา เพื่อนำตัวมาทำการสอบสวน
ตำรวจ สภ.พล นำกำลังบุกรวบหนุ่ม เผาศาลเจ้าพ่อละเลิงหวาย ในพื้นที่ จ.ขอนแก่น
พ.ต.อ.พีระฉัตร กล่าวว่า ก่อนจับกุมนั้น เจ้าหน้าที่ตำรวจได้รับแจ้งจาก นางหัทยา (ขอสงวนนามสกุล) อายุ 65 ปี ผู้ดูแลศาลเจ้าพ่อละเลิงหวาย ว่า ประตูศาลเจ้าด้านในถูกไฟไหม้ได้รับความเสียหาย ได้โทรศัพท์แจ้งคณะกรรมการดูแลศาลเจ้า และขอเจ้าหน้าที่ตำรวจไปทำการตรวจสถานที่เกิดเหตุด้วย
พ.ต.อ.พีระฉัตร กล่าวต่อว่า เมื่อเจ้าหน้าที่ตำรวจไปตรวจที่เกิดเหตุพบว่า ประตูไม้สักทางเข้าด้านหน้าศาลเจ้าพ่อละเลิงหวาย ราคา 400,000 บาท ถูกไฟไหม้ได้รับความเสียหายทั้งบาน โดยเจ้าหน้าที่ได้ทำการตรวจสอบกล้องวงจรปิดที่อยู่ในศาลเจ้า พบคนร้ายลักลอบเข้าไปราดน้ำมันและจุดไฟเผาในช่วงเวลา 00.51 น.ของวันที่ 14 มี.ค.
พ.ต.อ.พัระฉัตร กล่าวอีกว่า จากนั้นเจ้าหน้าที่ตำรวจจึงตรวจสอบบริเวณโดยรอบและตรวจสอบวงจรปิดตามเส้นทางที่ออกจากศาลเจ้า จนพบเส้นทางที่คนร้ายหลบหนีไปยังบ้านหนองซองแมว ต.หนองมะเขือ อ.พล จ.ขอนแก่น ซึ่งอยู่ห่างจากศาลเจ้าไปประมาณ 10 กิโลเมตร เจ้าหน้าที่ตำรวจจึงสืบสวนหาตัวบุคคลรายดังกล่าว จนทราบว่าเป็นนายจักรกฤษดิ์ จึงคุมตัวมาสอบสวน
จาการสอบสวน นายจักรกฤษดิ์ ให้การรับสารภาพว่า ได้เผาปะตูศาลเจ้าจริง และครั้งนี้เป็นการก่อเหตุเผาประตูศาลเจ้าพ่อละเลิงหวายครั้งที่ 2 ครั้งแรกก่อเหตุช่วงใกล้สิ้นปี 2565 โดยไม่มีเหตุโกรธเคืองกับใคร แค่ลองเผาเล่น ๆ โดยก่อนก่อเหตุ นอนไม่หลับ จึงขับรถจักรยานยนต์ออกจากบ้าน ขับเล่นมาเรื่อย ๆ จนถึงศาลเจ้า
นายจักรกฤษดิ์ กล่าวต่อว่า ตนจึงลักลอบปีนรั้วเข้าไปข้างในแล้วราดน้ำมันเผา จากนั้นก็กลับไปนอนที่บ้าน กระทั่งถูกตำรวจตามจับกุมตัวได้ หลังการสอบสวน จึงแจ้งข้อหา วางเพลิงเผาทรัพย์ และควบคุมตัวไว้ดำเนินคดีตามกฎหมายต่อไป",https://www.khaosod.co.th/around-thailand/news_7560259,https://www.khaosod.co.th/wpapp/uploads/2023/03/15-%E0%B8%88%E0%B8%B1%E0%B8%9A%E0%B9%80%E0%B8%9C%E0%B8%B2%E0%B8%A8%E0%B8%B2%E0%B8%A5%E0%B9%80%E0%B8%88%E0%B9%89%E0%B8%B2-300x169.jpg,-
แจ้งความเอาผิด อดีตผู้การนราธิวาส-พร้อม เรียกรับสินบนขบวนการค้ายา-อาวุธสงคราม,ทุกทิศทั่วไทย,"15 มี.ค. 2566
-
13:27 น.","แจ้งความเอาผิด อดีตผู้การนราธิวาส พวกพร้อม เรียกรับสินบนขบวนการค้ายาเสพติด-อาวุธสงคราม เสนอลงโทษทางวินัยตำรวจอีกกว่า 10 นาย
เมื่อวันที่ 15 มี.ค.66 พล.ต.อ.สุรเชษฐ์ หักพาล รอง ผบ.ตร.แถลงดำเนินคดีเด็ดขาดผู้การนราธิวาส-ผกก.ตากใบ และร้อยเวร กรณีเรียกรับเงินช่วยเหลือผู้ต้องหาคดียาเสพติด และอาวุธสงคราม
คดีนี้สืบเนื่องจาก เมื่อวันที่ 10 ต.ค.65 นายอัจฉริยะ เรืองรัตนพงศ์ ประธานชมรมช่วยเหลือเหยื่ออาชญากรรม ยื่นหนังสือพร้อมเอกสารหลักฐานถึง พล.ต.อ.ดำรงศักดิ์ กิตติประภัสร์ ผบ.ตร. ขอให้ตรวจสอบกรณีข้าราชการตำรวจในพื้นที่จังหวัดนราธิวาส มีส่วนเกี่ยวข้องในการเรียกรับสินบน แลกกับการให้ความช่วยเหลือผู้ต้องหาคดียาเสพติด และอาวุธปืนสงครามเพื่อให้ไม่ถูกดำเนินคดี มีการออกบัตรแหล่งข่าวหรือบัตรเบ่ง เพื่ออำนวยความสะดวกให้ขบวนการยาเสพติด
รวมทั้งคดีลอบฆ่าเจ้าหน้าที่ตำรวจในพื้นที่ สภ.สุไหงโก-ลก รวมถึงข้าราชการฝ่ายปกครองที่ให้ความช่วยเหลือออกใบอนุญาตครอบครองอาวุธปืนให้กับขบวนการค้ายาเสพติด
ผบ.ตร.จึงสั่งการให้ พล.ต.อ.สุรเชษฐ์ ตรวจสอบข้อเท็จจริง เบื้องต้นพบว่ากรณีดังกล่าวมีมูลความจริงว่า จะมีเจ้าหน้าที่รัฐมีส่วนเกี่ยวข้อง และช่วยเหลือผู้ต้องหาตามพยานหลักฐานที่ได้รับจากนายอัจฉริยะ
ต่อมา ผบ.ตร.มีคำสั่งแต่งตั้งคณะพนักงานสืบสวน เพื่อแสวงหาข้อเท็จจริงและรวบรวมพยานหลักฐานสืบสวนดังกล่าว โดยมี พล.ต.ท.สมพงษ์ ชิงดวง ผู้ช่วย ผบ.ตร. เป็นหัวหน้าคณะพนักงานสืบสวน จากพยานหลักฐานที่ได้รับจากนายอัจฉริยะตั้งข้อสังเกตและประกอบพยานหลักฐานไว้จำนวน 4 ประเด็น
ประเด็นที่ 1 กรณีคดีลอบสังหาร ส.ต.ต.ธนกฤต ฤกษ์ดี เมื่อวันที่ 16 ก.ค.65 ขณะปฏิบัติหน้าที่สายตรวจ ต่อมาจับกุมนายฮาฟิต อายุ 19 ปี โดยผู้ต้องหาให้การซัดทอดว่า ได้รับการจ้างวานจาก นายชญานนท์ อายุ 25 ปี แต่ พล.ต.ต.แวสาแม กลับให้การช่วยเหลือจนนายชญานนท์ ไม่ต้องถูกดำเนินคดีตามกฎหมาย
ประเด็นที่ 2 กรณีนายอำเภอสุไหงโก-ลก ให้ออกใบอนุญาตครอบครองอาวุธปืนให้กับกลุ่มผู้ต้องหา ซึ่งมีประวัติ เกี่ยวข้องกับคดียาเสพติดโดยไม่ตรวจสอบประวัติ และออกให้กับบุคคลเดียวจํานวนหลายกระบอก โดยออกใบอนุญาตให้กับผู้ต้องหาสูงสุดถึง 3 กระบอกภายในวันเดียว
จากการสืบสวนพบว่า นายชญานนท์ผู้ต้องหารู้จักกับนายอำเภอสุไหงโก-ลก (ตำแหน่งขณะนั้น) โดยประสานขอใบอนุญาตมีและใช้อาวุธปืน หรือใบป.4 โดยจ่ายเงินค่าอำนวยความสะดวกให้กระบอกละ 5,000-10,000 บาท จำนวน 7 กระบอก รวมเป็นเงิน 40,000 บาท
ประเด็นที่ 3 กรณีที่ พล.ต.ต. แวสาแม กับพวก ให้การช่วยเหลือกลุ่มผู้ต้องหาให้พ้นจากการถูกดำเนินคดี จากการสืบสวนพบว่า เมื่อวันที่ 6 ธ.ค.64 เจ้าหน้าที่ตำรวจ กก.สส.ภ.จว.สงขลา ร่วมกับเจ้าหน้าที่ ป.ป.ส. และเจ้าหน้าที่ทหาร ร่วมกันจับกุม นายอาชิ อายุ 33 ปี พร้อมกัญชาอัดแห่งรวม 128 กิโลกรัม ส่งดำเนินคดีพื้นที่ สภ.ตากใบ ภ.จว.นราธิวาส
สอบถามผู้ต้องหาให้การซัดทอดว่า ได้รับการว่าจ้างจากนายชญานนท์ ให้ขนส่งกัญชาดังกล่าวไปที่ประเทศมาเลเซีย เจ้าหน้าที่จึงสืบสวนและรวบรวมพยานหลักฐาน จนต่อมาเมื่อวันที่ 8 มิ.ย.2565 ขอหมายเข้าค้นบ้านของนายชญานนท์ พบนายชญานนท์กับพวกรวม 6 คน พร้อมอาวุธปืน AK-47 อาวุธปืนลูกซอง และอาวุธปืนพกสั้นรวม 3 กระบอก จึงจับกุมดำเนินคดี
ต่อมาพนักงานสอบสวน กลับสั่งไม่ฟ้องนายชญานนท์ กับพวก แต่สั่งฟ้อง 1 ในผู้ต้องหาเท่านั้น ซึ่งจากการสืบสวนกรณีดังกล่าว ตรวจพบความเชื่อมโยงระหว่างเจ้าหน้าที่ตำรวจและกลุ่มผู้ต้องหา ทั้งในด้านการติดต่อสื่อสารทางโทรศัพท์และเส้นทางการเงิน จึงเชื่อได้ว่ามีการช่วยเหลือผู้ต้องหาให้พ้นจากการถูกดำเนินคดี
และประเด็นที่ 4 กรณี พล.ต.ต.แวสาเม สาและ อดีตผู้บังคับการตำรวจภูธรจังหวัดนราธิวาส ออกบัตรแหล่งข่าว หรือบัตรเบ่ง ซึ่งปรากฏชื่อและเบอร์ โทรศัพท์ของ พล.ต.ต. แวสาแม โดยจะใช้แสดงต่อเจ้าหน้าที่ตำรวจ เพื่อให้ได้รับการอำนวยความสะดวกในกรณีถูกเรียกตรวจ ทำให้กลุ่มผู้ต้องหากล้าพกอาวุธปืนไปในที่สาธารณะโดยไม่เกรงกลัวกฎหมาย และก่อเหตุทำร้ายร่างกาย รปภ.โรงพยาบาลสุไหงโก-ลก
โดยในคดีดังกล่าวพบว่าพนักงานสอบสวนถูกแทรกแซงดุลพินิจดำเนินการทางคดี โดย พล.ต.ต.แวสาแม มีการโทรสั่งการให้ปรับเปลี่ยนพฤติการณ์ทางคดี เพื่อให้เป็นประโยชน์ต่อผู้ต้องหา พฤติการณ์ดังกล่าว ของ พล.ต.ต.แวสแม ทำให้เจ้าหน้าที่ตำรวจในพื้นที่ ภ.จว.นราธิวาส ปฏิบัติหน้าที่ด้วยความยากลำบากมากขึ้น
ทั้งนี้ 4 ประเด็นที่นายอัจฉริยะตั้งข้อสังเกต และมอบพยานหลักฐานให้กับคณะพนักงานสืบสวน รวบรวมพยานหลักฐานและแสวงหาข้อเท็จจริง ล่าสุดคณะพนักงานสืบสวนมีมติให้ดำเนินคดีกับผู้ต้องหาทั้งคดีอาญาและคดีวินัย
คดีอาญา ประกอบด้วย พล.ต.ท.แวสาแม สาและ อดีต ผบก.ภ.จว นราธิวาส พ.ต.อ.นราวี บินแวอารง ผกก.สภ.ตากใบ ภ.จว.นราธิวาส ร.ต.อ.นิมะอามิง วาเต๊ะ รอง สว.สืบสวน สภ.ตากใบ ภ.จว.นราธิวาส นายรุ่งเรือง ธิมาบุตร อดีตนายอำเภอสุไหงโกลก และนายชญานนท์ นิเถาะ ผู้ต้องหาคดีครอบครองยาเสพติดและอาวุธปืน
ในความผิดฐาน “เป็นเจ้าพนักงาน เรียกรับหรือยอมจะรับทรัพย์สิน หรือโยชน์อื่นใดๆ, ปฏิบัติหรือ ละเว้นการปฏิบัติหน้าที่โดยมิชอบฯ และเป็นเจ้าพนักงานยุติธรรมกระทำการเพื่อจะช่วยเหลือบุคคลใดให้มีต้องรับโทษฯ” ตามประมวลกฎหมายอาญามาตรา 149 157 และ 200 โดยมอบผู้แทนเข้าแจ้งความร้องทุกข์ต่อพนักงานสอบสวน บก.ปปป. เมื่อวันที่ 13 มี.ค.66 เรียบร้อยแล้ว
ส่วนทางวินัย มีมติให้ดำเนินการกับเจ้าหน้าที่ตำรวจจํานวน 13 นาย โดยเป็นคดีวินัยร้ายแรง 3 ยาย และคดีวินัยไม่ร้ายแรงจำนวน 10 นาย โดยคณะพนักงานสืบสวนได้ส่งรายละเอียดพยานหลักฐาน และรายชื่อเจ้าหน้าที่ตำรวจที่เกี่ยวข้อง เพื่อให้กองวินัยพิจารณาข้อบกพร่องและดำเนินการทางวินัย แล้วเช่นกัน
พล.ต.อ.สุรเชษฐ์ ย้ำว่าจะต้องดำเนินคดีกับเจ้าหน้าที่ตำรวจและบุคคลที่เกี่ยวข้องทั้งหมดอย่างเด็ดขาด ไม่มีละเว้น แม้จะเป็นข้าราชการระดับสูงก็ตาม",https://www.khaosod.co.th/around-thailand/news_7560263,https://www.khaosod.co.th/wpapp/uploads/2023/03/%E0%B8%9A%E0%B8%B4%E0%B9%8A%E0%B8%81%E0%B9%82%E0%B8%88%E0%B9%8A%E0%B8%81-300x169.jpg,-
ตำรวจ PCT ปูพรหมค้น 9จุด3จังหวัด ลุยจับบัญชีม้าเว็บพนัน มาเก๊า888,ทุกทิศทั่วไทย,"15 มี.ค. 2566
-
13:08 น.","ตำรวจ PCT ปูพรหมค้น 9จุด3จังหวัด ลุยจับบัญชีม้าเว็บพนัน มาเก๊า888 ตามรวบผู้ต้องหาเปิดบัญชีม้าได้ 6 ราย เร่งขยายผลผู้ว่าจ้าง
วันที่ 15 มี.ค.2566 พล.ต.อ.ต่อศักดิ์ สุขวิมล รอง ผบ.ตร. สั่งการให้ พล.ต.ท.ไตรรงค์ ผิวพรรณ ผบช.กมค. พล.ต.ต.ทินกร รังมาตย์ รอง ผบช.สพฐ.ตร. พ.ต.อ.ไกลเขต บุรีรักษ์ รอง ผบก.ภ.จว.สระแก้ว พ.ต.อ.ทิวา โสภาเจริญ รอง ผบก.สปพ. พ.ต.อ.จิรพงศ์ รุจิรดำรงค์ชัย ผกก.สส.สตม3 และตำรวจ PCT ชุดที่ 4 เข้าตรวจค้นกลุ่มผู้ต้องหาเปิดบัญชีม้าให้กับเว็บพนันเครือข่าย Macau888 ซึ่งได้มีการเปิดปฏิบัติการกวาดล้างจับกุมบุคคลในเครือข่ายมาอย่างต่อเนื่อง
จากการเข้าค้นทั้ง 9 จุด ในเขตพื้นที่กทม. 6 จุด จ.สระแก้ว 2 จุด และจ.นนทบุรี 1 จุด พบกลุ่มเครือข่ายเป็นบุคคลที่รับจ้างเปิดบัญชี 6 ราย ได้แก่ นายอนุรักษ์ (สงวนนามสกุล) กับพวก ในราคาบัญชีละตั้งแต่ 1,000-5,000 บาท คนละ 1-2 บัญชี ซึ่งทั้งหมดรับว่า ได้เปิดบัญชีให้กับกลุ่มบุคคลที่มาว่าจ้างให้เปิดบัญชี
พล.ต.ต.ทินกร กล่าวว่า จากการสืบสวนเครือข่ายเว็บพนันนออนไลน์ Macau888.com พบว่ามีบัญชีม้าจำนวนมาก ซึ่งได้ดำเนินการอายัดบัญชีและจับกุมอย่างต่อเนื่อง โดยในปฏิบัติการครั้งนี้ จากการตรวจค้นและซักถามพบว่าผู้รับจ้างบางส่วนก็ทราบว่าเอามาใช้กับเว็บพนันออนไลน์ เช่นกลุ่มที่อยู่ จ.สระแก้ว ทำงานในกาสิโนประเทศเพื่อนบ้าน
และบางส่วนก็ไม่ทราบหรือไม่สนใจว่าจะเอาไปทำอะไร เช่น บางรายจะถูกเกลี่ยกล่อมให้เปิดบัญชี ด้วยว่ามีหนี้สินผ่อนรายวัน เพื่อจะได้มีเงินไปชำระหนี้เงินผ่อน ซึ่งในการเปิดบัญชีนั้นผู้รับจ้างจะเปิดหมายเลขโทรศัพท์พร้อมเปิดแอพพลิเคชั่นของธนาคารไว้ให้กับกลุ่มผู้ว่าจ้างเปิดบัญชีด้วย และจะเป็นผู้รับจ้างเปิดบัญชี ส่วนมากจะมีฐานะยากจนแต่เจ้าหน้าที่ตำรวจก็จำเป็นต้องดำเนินการตามกฎหมายเพื่อเป็นการควบคุมต้นทางอาชญากรรม และจะได้ดำเนินการขยายผลกับกลุ่มผู้ว่าจ้างต่อไป
“สำหรับการดำเนินคดีกับเจ้าของบัญชีม้า เจ้าหน้าที่ตำรวจจะรวบรวมพยานหลักฐานประกอบการจ้างเปิดบัญชีของผู้รับจ้างเปิดบัญชีม้าทุกราย แล้วออกหมายเรียกมารับทราบข้อกล่าวหา เพื่อดำเนินคดีในความผิดเกี่ยวกับการร่วมกันจัดให้มีการเล่นพนันออนไลน์ต่อไป” พล.ต.ต.ทินกร กล่าว
รายงานข่าวแจ้งว่า จากการตรวจค้นของเจ้าหน้าที่ในพื้นที่ย่านฝั่งธนบุรี พบว่ากลุ่มบัญชีม้า ผู้รับจ้างเปิดบัญชีส่วนใหญ่อาศัยอยู่ในชุมชนแออัด บ้านช่องรกไม่เป็นสัดส่วน ทำให้การตรวจค้นเป็นไปอย่างยากลำบาก",https://www.khaosod.co.th/around-thailand/news_7560096,https://www.khaosod.co.th/wpapp/uploads/2023/03/%E0%B8%A1%E0%B9%89%E0%B8%B22-44-300x169.jpg,-
ชาวไร่เฮ เปลี่ยนผืนดินแล้ง เลิกปลูกอ้อย เดิมนับเงินหมื่น หันปลูกมัน ขยับหยิบเงินแสน,ทุกทิศทั่วไทย,"15 มี.ค. 2566
-
12:57 น.","กาฬสินธุ์ เกษตรกรเฮลั่น พลิกผืนดินแล้งนอกเขตชลประทาน เลิกปลูกอ้อย หันมาปลูกมันสำปะหลัง เพียงปีเดียวประสบความสำเร็จ แหล่งรับซื้อให้ราคาสูง มีกำไรได้หยิบเงินแสน
15 มี.ค. 66 – ผู้สื่อข่าวรายงานว่า บรรยากาศการเก็บเกี่ยวผลผลิตมันสำปะหลัง ของเกษตรกรชาว ต.นาเชือก ต.เขาพระนอน อ.ยางตลาด จ.กาฬสินธุ์ พื้นที่นอกเขตใช้น้ำชลประทานลำปาว
พบว่ามีการระดมแรงงานเก็บหัวมันสำปะหลังอย่างแข็งขัน ถึงแม้จะทำงานหนักในท่ามกลางสภาพอากาศที่แดดจัดและร้อนแล้ง หรือถึงแม้จะเป็นแรงงานที่ค่อนข้างมีอายุระหว่าง 45-70 ปี แต่ทุกคนก็ไม่มีอาการเหนื่อยล้า
ทั้งนี้ จากการสอบถามทราบว่า ทุกคนมีกำลังใจทำงาน แทบจะลืมวัยและความเหน็ดเหนื่อยเมื่อยล้า เนื่องจากราคาขายผลผลิตหัวมันสำปะหลังฤดูกาลเก็บเกี่ยวปีนี้สูงขึ้นถึงกิโลกรัมละ 3.60-3.80 บาท หรือตันละ 3,600-3,800 บาท ต่างจากฤดูกาลเก็บเกี่ยวปีที่ผ่านมา ซึ่งได้ราคาสูงสุดเพียงกิโลกรัมละ 2.50 บาท หรือตันละ 2,500 บาทเท่านั้น ที่สำคัญเป็นการเก็บเกี่ยวผลผลิตมันสำปะหลัง ที่ได้ราคาสูงกว่าอ้อยอีกด้วย
นางมณี วงค์สมศรี อายุ 54 ปี เกษตรกรบ้านหนองกาว ต.นาเชือก อ.ยางตลาด จ.กาฬสินธุ์ กล่าวว่า ตนมีที่ดินทำการเกษตร 20 ไร่ เดิมเคยปลูกอ้อยส่งโรงงาน ปีใดประสบภัยแล้ง อ้อยให้ผลผลิตตกต่ำ เสี่ยงกับการขาดทุน ที่สำคัญต้นทุนการทำไร่อ้อยสูงมาก รวมทุกขั้นตอนตั้งแต่เตรียมดิน ค่าปุ๋ยเคมี ค่าแรงงาน ค่าเก็บเกี่ยว เฉลี่ยไร่ละ 12,000 บาท อายุ 12-14 เดือนเก็บเกี่ยว ราคาขายตันละประมาณ 1,400 บาท
ขณะที่ต้นทุนการปลูกมันสำปะหลังทุกขั้นตอนต่ำกว่าการปลูกอ้อย เฉลี่ยไร่ละ 6,500 บาท อายุ 6 เดือนขึ้นไปเริ่มเก็บเกี่ยวได้ ราคาขายตันละประมาณ 3,600 บาท หรือกิโลกรัมละ 3.60 บาท โดยเฉพาะในช่วงนี้ราคารับซื้อพุ่งสูงตามลำดับ และอยู่ที่ประมาณ 3.70-3.80 บาท ทั้งนี้ขึ้นอยู่กับคุณภาพแป้งของหัวมันสำปะหลัง
นอกจากนี้ในส่วนของการเก็บเกี่ยวมันสำปะหลังก็ง่ายกว่าอ้อย โดยใช้รถไถพรวนแล้วเก็บหัวมัน ไม่ต้องเผาอ้อยก่อนตัดให้เกิดฝุ่นละออง หรือ PM 2.5 ที่เป็นอันตรายต่อสุขภาพอีกต่างหาก
ด้านนายบุญจันทร์ เหล่าแสง อายุ 62 ปี เกษตรกรบ้านหนองกาว กล่าวว่า ตนเคยปลูกอ้อยมาหลายปี แต่ได้กำไรน้อย บางปีที่ประสบภัยแล้ง อ้อยไม่เจริญเติบโต ขายได้กำไรแค่เงินหมื่น แต่ปีนี้หลังจากเห็นแนวโน้มราคามันสำปะหลังดีขึ้น จึงหันมาปลูกมันสำปะหลังดู และนำไปขายได้ราคากิโลกรัมละ 3.70 บาท รวมรายได้และหักค่าใช้จ่ายเหลือเงินเป็นแสน
เรียกได้ว่า เป็นเกษตรกรมาหลายสิบปี เพิ่งได้หยิบเงินแสนก็ในปีนี้ โดยมีเงินเหลือไปใช้หนี้ ธกส. และเหลือแบ่งเป็นทุนสำหรับปลูกมันสำปะหลังในฤดูกาลต่อไปอีกด้วย ซึ่งจะเริ่มเพาะปลูกทันทีที่ฝนตกลงมา ให้ดินมีความชุ่มชื้น เพื่อมันสำปะหลังเติบโตได้ดี
ทั้งนี้ ในภาพรวมเกษตรกรที่ปลูกมันสำปะหลังทุกคนมีกำไร ต่างจากที่เคยปลูกอ้อย ซึ่งได้กำไรน้อย และยังเสี่ยงกับการขาดทุน แต่สิ่งที่อยากจะฝากไปถึงส่วนราชการที่เกี่ยวข้อง ช่วยควบคุมราคาปุ๋ยเคมีให้ราคาถูกลงกว่านี้ด้วย ปัจจุบันราคาสูงมาก ปีที่ผ่านมากระสอบละ 1,700 บาททีเดียว จึงเป็นภาระหนักของเกษตรกรที่ปัจจัยการผลิตสูงมาก เพราะหากราคาปุ๋ยเคมีลดลง เกษตรกรก็จะมีกำไร
อย่างไรก็ตาม ในภาวะที่ราคาซื้อขายมันสำปะหลังสดสูงขึ้นกิโลกรัมละ 3.60-3.80 บาทดังกล่าว จึงเป็นแรงดลใจให้เกษตรกรผู้ปลูกมันสำปะหลังหลายราย ใช้เวลาว่างให้เกิดมูลค่าเพิ่ม โดยนำหัวมันสำปะหลังมาสับเป็นชิ้นเล็กชิ้นน้อย จากนั้นนำไปผึ่งแดดให้แห้ง แล้วบรรจุกระสอบไปขาย ซึ่งจะได้ราคาสูงกว่าขายหัวมันสดเป็นเท่าตัว คือกิโลกรัมละ 7-8 บาททีเดียว",https://www.khaosod.co.th/around-thailand/news_7559789,https://www.khaosod.co.th/wpapp/uploads/2023/03/347760-300x169.jpg,-
ขนลุก! ชาวบ้านเลี้ยงโต๊ะจีนผีกลางป่าช้า ฮือฮาจุดธูปขอโชค โผล่ให้เลขเด็ด 3 ตัวตรง,ทุกทิศทั่วไทย,"15 มี.ค. 2566
-
12:34 น.","ขนลุก! พระ-ชาวบ้าน จัดเลี้ยงโต๊ะจีนหมูกระทะผีกลางป่าช้า จุดธูปขอโชคบอกกล่าวให้ไปผุดไปเกิด ฮือฮาโผล่ให้เลขเด็ด 3 ตัวตรง ลุ้นหนักงวดนี้
เมื่อวันที่ 15 มี.ค.66 ผู้สื่อข่าวรายงานว่า เมื่อช่วงค่ำวันที่ 14 มี.ค.ที่ผ่านมา คณะพระภิกษุสงฆ์ สามเณร และชาวบ้าน บ้านใน ต.ท่าวังทอง อ.เมือง จ.พะเยา ทำพิธีล้างป่าช้า บ้านหนองหวี โดยจัดเลี้ยงโต๊ะจีนหมูกระทะร่วม 10 โต๊ะ ให้ผี วิญญาณ ในป่าช้า และจุดธูปเทียนขอเชิญวิญญาณในป่าช้ามากินอาหาร ที่มีทั้งอาหารคาวหวานผลไม้ เครื่องดื่ม ครบครัน
ผู้สื่อข่าวรายงานว่า หลังจากที่ให้ผีทานอาหารโต๊ะจีนหมูกระทะเรียบร้อย ทางอาจารย์เจ้าพิธีก็จุดธูปขอโชคกับผีในป่าช้า โดยได้เลข 3 ตัวคือ 780 จึงพากันทั้งจดจำพร้อมกับใช้โทรศัพท์มือถือถ่ายเก็บไว้ เพื่อนำไปเสี่ยงโชคงวดวันที่ 16 มี.ค.66
สำหรับงานพิธีล้างป่าช้าครั้งนี้ ทางพระครูไพจิตธรรมาภรณ์ (อดุลย์) เจ้าอาวาสวัดเชียงทอง ต.ท่าวังทอง อ.เมือง จ.พะเยา พระสังฆาธิการตำบลท่าวังทอง และชาวบ้าน ต.ท่าวังทอง อ.เมือง จ.พะเยา ร่วมกันทำพิธีล้างป่าช้าทำบุญเลี้ยงอาหารโต๊ะจีน ให้กับผีในป่าช้า เพื่อทำบุญ แล้วแต่ส่วนบุญส่วนกุศลให้ผีได้ไปสู่สัมปรายภพให้ไปผุดไปเกิด ต่อไป
  ",https://www.khaosod.co.th/around-thailand/news_7559993,https://www.khaosod.co.th/wpapp/uploads/2023/03/%E0%B9%82%E0%B8%95%E0%B9%8A%E0%B8%B0%E0%B8%88%E0%B8%B5%E0%B8%99%E0%B8%9C%E0%B8%B5-300x169.jpg,-
คล้ายพญานาค7เศียร! ฮือฮา ต้นโพธิ์ อายุกว่า500ปี แห่ตีเลขเด็ดลุ้นงวดนี้,หวย,"15 มี.ค. 2566
-
12:21 น.","ฮือฮา ต้นโพธิ์ อายุกว่า 500 ปี แผ่กิ่งก้านโค้งงอคล้าย พญานาค 7 เศียร หน้าวัดในพื้นที่ อ.เมือง จ.พะเยา ชาวบ้านแห่ตีเลขเด็ดใกล้วันหวยออก
วันที่ 15 มี.ค.2566 ผู้สื่อข่าวรายงานว่า พบต้นโพธ์แปลกอายุกว่า 500 ปี ออกกิ่งก้านสาขาโค้งงอคล้ายพญานาค บริเวณลานหน้าวัดลี ต.เวียง อ.เมือง จ.พะเยา มีลำต้นสูงใหญ่ประมาณ 5 คนโอบ ต้นสูงกว่า 20 เมตร แผ่กิ่งก้านสาขาปกคลุมทั่วบริเวณลานหน้าวัด
ต้นโพธิ์ อายุกว่า 500 ปี แผ่กิ่งก้านโค้งงอคล้าย พญานาค 7 เศียร หน้าวัดในพื้นที่ อ.เมือง จ.พะเยา
ที่แปลกและเป็นที่ตะลึงแก่ชาวบ้านและผู้ที่ผ่านไปมาคือ ลำต้นแผ่กิ่งก้านโค้งงอคล้ายเศียรพญานาคกว่า 5 กิ่ง แต่ละกิ่งออกมาโค้งงอกลางลำต้นเรียงรายวนรอบลำต้น จึงเป็นที่ฮือฮาของชาวบ้านที่พบเห็นต่างพูดเป็นเสียงเดียวกันว่า คล้ายหัวพญานาค 7 เศียร
จากการสังเกตต้นโพธิ์หน้าลานวัดลี ที่มีอายุกว่า 500 ปี มีขนาดลำต้นเท่ากับ 5 คนโอบสูงกว่า 20 เมตร ผลิใบแผ่กิ่งก้านสาขาและออกกิ่งก้านยื่นออกมาโค้งงอคล้ายเศียรพญานาคกว่า 5 กิ่ง แต่ละกิ่งยื่นยาวออกมากลางลำต้นโค้งงอคล้ายเศียรพญานาค ทั้งนี้ ชาวบ้านต่างพากันเก็งเลขเด็ดเศียรพญานาคไปซื้อหวยมีทั้ง เลข 7-5-4-9",https://www.khaosod.co.th/around-thailand/news_7559969,https://www.khaosod.co.th/wpapp/uploads/2023/03/15-%E0%B8%95%E0%B9%89%E0%B8%99%E0%B9%82%E0%B8%9E%E0%B8%98%E0%B8%B4%E0%B9%8C%E0%B9%80%E0%B8%A5%E0%B8%82%E0%B9%80%E0%B8%94%E0%B9%87%E0%B8%94-300x169.jpg,-
พิธา ย้ำชัด ก้าวไกล ปิดประตูร่วมรัฐบาล 3ป. ซัด ‘บิ๊กป้อม’ ต้นตอขัดแย้ง,การเมือง,"15 มี.ค. 2566
-
14:49 น.","พิธา ย้ำชัด ก้าวไกล ปิดประตูร่วมรัฐบาล 3 ป. สวน “บิ๊กป้อม” เป็นไปไม่ได้ ก้าวข้ามขัดแย้ง ทั้งที่ตัวเองเป็นต้นตอ ชี้ ประเทศไม่ง่ายขนาดนั้น
เมื่อวันที่ 15 มี.ค. 2566 ที่โรงแรมเอเชีย แอร์พอร์ต นายพิธา ลิ้มเจริญรัตน์ ส.ส.บัญชีรายชื่อ หัวหน้าพรรคก้าวไกล ให้สัมภาษณ์กรณีนายพีระพันธุ์ สาลีรัฐวิภาค หัวหน้าพรรครวมไทยสร้างชาติ (รทสช.) ระบุสามารถร่วมรัฐบาลกับทุกพรรคการเมือง รวมทั้งก้าวไกล แบบมีเงื่อนไข ว่า เราไม่มีเจตจำนงในการร่วมพรรคทหารจำแลง อย่างรวมไทยสร้างชาติ และพลังประชารัฐ (พปชร.) เพราะถือว่าเป็นคนทำรัฐประหารสืบทอดอำนาจ และตอนนี้ยังรักษาอำนาจต่อ ดังนั้น จึงเป็นไปไม่ได้ แม้พรรคพลังประชารัฐและรวมไทยสร้างชาติ จะส่งคนมาเจรจาก็ตาม
“ไม่มีครับ และไม่มีวันที่จะได้คุยกัน ปิดประตูแน่นอน เพราะเราตั้งพรรคมาเพื่อปิดสวิตช์ 3 ป. และเปิดแสงสว่างให้กับประเทศไทย เลิกแช่แข็งประเทศไทยให้ไปสู่อนาคต เขาเป็นคนที่มีส่วนร่วมตรงนี้ เราต้องแก้ไขทั้งหมด ยืนยันว่าหากพรรคก้าวไกลเป็นรัฐบาล จะทำประโยชน์ให้กับประชาชนได้มากกว่า” นายพิธา กล่าว
เมื่อถามว่า อดีตแกนนำพรรคพลังประชารัฐ ย้ายไปสังกัดพรรคเพื่อไทย (พท.) ในฐานะพันธมิตรกับเพื่อไทย สามารถร่วมงานกันได้หรือไม่ นายพิธา กล่าวว่า เราไม่ได้ให้ความสนใจ และกระบวนการทำงานของพรรคก้าวไกลและเพื่อไทยก็แตกต่างกัน แต่นโยบายและจุดยืนของพรรคเพื่อไทย จนมาถึงวันนี้ก็ไม่มีปัญหาอะไรที่จะร่วมงานกันได้ ย้ำว่ากรณีดังกล่าว เป็นเรื่องภายในของกลุ่มสามมิตรและพรรคเพื่อไทย ตนขอโฟกัสเฉพาะเรื่องของพรรคก้าวไกล
เมื่อถามย้ำว่า สามารถทำงานร่วมกับรัฐมนตรีในคณะรัฐมนตรี (ครม.) ชุดนี้ได้หรือไม่ นายพิธา กล่าวว่า ต้องแยกเป็นคนๆ ไป แต่หากใครที่มาจากพรรคทหารจำแลง ก็น่าจะทำงานด้วยกันยาก สิ่งสำคัญที่สุด คือ นโยบายและจุดยืนของความเป็นประชาธิปไตยเข้มแข็งมากแค่ไหน
ส่วนที่พล.อ.ประวิตร วงษ์สุวรรณ รองนายกรัฐมนตรี และหัวหน้าพรรคพลังประชารัฐ เปิดใจผ่านจดหมายเปิดผนึก อาสาเป็นโซ่กลางในการก้าวข้ามความขัดแย้ง นายพิธา กล่าวว่า เราไม่สามารถก้าวข้ามความขัดแย้งที่ตัวเองมีส่วนเกี่ยวข้อง ย้ำว่าการก้าวข้ามความขัดแย้ง และจะมีความปรองดองได้ ต้องมีระบบความยุติธรรม มีการเสาะหาข้อเท็จจริง และต้องทำให้วัฒนธรรมคนผิดลอยนวลหมดไปก่อน จึงจะทำให้เกิดความปรองดองที่แท้จริง
“ส่วนจดหมายที่พล.อ.ประวิตร เขียน ไม่ว่าจะเรื่องการตั้งคณะกรรมการมากรองนโยบาย ก็ต้องเรียนว่า นโยบายของพรรคพลังประชารัฐ ในช่วง 8 ปีที่ผ่านมา ยังทำไม่ได้หลายเรื่อง รวมถึงนโยบายที่สัญญากับประชาชนเมื่อ 4 ปีที่แล้ว ก็ยังทำไม่สำเร็จ ซึ่งการจะทำนโยบายใดนโยบายหนึ่งจะต้องมีกระบวนการ ลงพื้นที่ฟังปัญหากับประชาชนว่าปัญหาอยู่ที่ไหน แล้วค่อยนำมาปฏิบัติ
ดังนั้น คนที่จะนำนโยบายของแต่ละพรรคมาปฏิบัติได้จริง ต้องเป็นคนที่คลุกคลีกับประชาชน ไม่ใช่แค่ตั้งกรรมการขึ้นมาชุดหนึ่ง แล้วจะแก้ปัญหาให้กับประชาชนได้ หากต้องการความปรองดองก็ต้องตั้งคณะกรรมการปรองดอง ถ้าอยากจัดตั้งคณะกรรมการขับเคลื่อนนโยบาย ก็ตั้งคณะกรรมการ แต่ประเทศไทยไม่ได้ขับเคลื่อนนโยบายง่ายขนาดนั้น” นายพิธา กล่าว",https://www.khaosod.co.th/politics/news_7560510,https://www.khaosod.co.th/wpapp/uploads/2023/03/%E0%B8%9E%E0%B8%B4%E0%B8%98%E0%B8%B2%E0%B8%A3%E0%B8%B1%E0%B8%90%E0%B8%9A%E0%B8%B2%E0%B8%A5-300x169.jpg,"เลือกตั้ง66 , 3ป. , พิธา ลิ้มเจริญรัตน์ , ก้าวไกล , "
ก้าวไกล ติวเข้มผู้สมัคร ตั้งเป้าได้ส.ส.เขตครบทุกภาค ย้ำเปิดพื้นที่รับมือผู้เห็นต่าง,การเมือง,"15 มี.ค. 2566
-
14:26 น.","ก้าวไกล อบรมว่าที่ผู้สมัครทั่วประเทศ เตรียมตัวก่อนยุบสภา ตั้งเป้ามี ส.ส.เขตทั่วทุกภาค ย้ำเปิดพื้นที่รับมือผู้เห็นต่าง ไม่ปล่อยให้เป็นเหมือน ป้านา บ้านโป่ง
เมื่อวันที่ 15 มี.ค.2566 ที่โรงแรมเอเชีย แอร์พอร์ต พรรคก้าวไกล จัดสัมมนาอบรมว่าที่ผู้สมัคร ส.ส. เพื่อเตรียมตัวก่อนยุบสภา ซึ่งเน้นย้ำยุทธศาสตร์การหาเสียงโค้งสุดท้าย และแคมเปญหาเสียง รวมทั้งปลุกขวัญและกำลังใจว่าที่ผู้สมัคร
นายพิธา ลิ้มเจริญรัตน์ หัวหน้าพรรคก้าวไกล กล่าวว่า อยากพิสูจน์ว่า 4 ปีในการทำหน้าที่ฝ่ายค้าน หากเป็นรัฐบาลจะมีประโยชน์มากกว่า จึงต้องเตรียมความพร้อมในการทำงานเอาไว้ พรรคก้าวไกล วางเป้าหมายว่าต้องได้จำนวนส.ส.ทั้งแบบแบ่งเขตและบัญชีรายชื่อ มากกว่าพรรคอนาคตใหม่ และได้ ส.ส.เขตครบทุกภาค ซึ่งขณะนี้ได้เตรียมว่าที่ผู้สมัครพร้อมแล้ว เหลือเพียง 10 เขต
ส่วนนายธนาธร จึงรุ่งเรืองกิจ ประธานคณะก้าวหน้า และแกนนำคณะก้าวหน้า จะมามีส่วนร่วมช่วยพรรคดีเบตหรือไม่ นายพิธา กล่าวว่า ต้องเป็นไปตามกฎหมาย คือเป็นผู้ช่วยหาเสียง
เมื่อถามว่ากรณีมีคนเข้าไปวุ่นวายระหว่างการหาเสียง จะรับมืออย่างไร นายพิธา กล่าวว่า พรรคก้าวไกลเข้าใจ ถือเป็นส่วนหนึ่งของระบอบประชาธิปไตย และสิทธิในการแสดงออก แต่ต้องมีกระบวนการจัดการ
แต่หากมีคนเข้ามาป่วนในงานหาเสียง รับประกันได้ว่า จะไม่ทำให้พวกตนเสียสมาธิ และจะไม่ทำเหมือนที่เกิดกับป้านา ที่จ.ราชบุรีอย่างแน่นอน ไม่ว่าตอนหาเสียงหรือตอนที่ตนเป็นรัฐบาลแล้ว เพราะเราต้องการให้เกิดพื้นที่ปลอดภัยและพื้นที่พูดคุย ซึ่งถือเป็นส่วนหนึ่งของประชาธิปไตย แต่ต้องดูว่ามาด้วยความตั้งใจใช้สิทธิ์ทางการเมืองจริง หรือมีความตั้งใจอื่นแอบแฝง เชื่อว่าทุกคนน่าจะดูออก",https://www.khaosod.co.th/politics/news_7560434,https://www.khaosod.co.th/wpapp/uploads/2023/03/%E0%B8%9E%E0%B8%B4%E0%B8%98%E0%B8%B2-3-300x169.jpg,"เลือกตั้ง66 , พิธา ลิ้มเจริญรัตน์ , ก้าวไกล , "
ชื่นมื่น! อนุทิน-ศักดิ์สยาม-ชาดา เข้าพบ บิ๊กป้อม ที่ป่ารอยต่อ ร่วมทานมื้อกลางวัน,การเมือง,"15 มี.ค. 2566
-
14:05 น.","ชื่นมื่น! “อนุทิน-ศักดิ์สยาม-ชาดา” ขอเข้าพบ ร่วมรับประทานอาหารกลางวันกับ บิ๊กป้อม ที่มูลนิธิป่ารอยต่อฯ บรรยากาศเป็นกันเอง
เมื่อเวลา 12.00 น. วันที่ 15 มี.ค. 2566 ที่มูลนิธิอนุรักษ์ป่ารอยต่อ 5 จังหวัด นายอนุทิน ชาญวีรกูล รองนายกรัฐมนตรี และรมว.สาธารณสุข นายศักดิ์สยาม ชิดชอบ รมว.คมนาคม พร้อมด้วย นายชาดา ไทยเศรษฐ์ ส.ส.อุทัยธานี พรรคภูมิใจไทย (ภท.) ได้เข้าพบและร่วมรับประทานอาหารกับ พล.อ.ประวิตร วงษ์สุวรรณ รองนายกฯ และหัวหน้าพรรคพลังประชารัฐ (พปชร.)
ผู้สื่อข่าวรายงานว่า ได้มีการรับประทานอาหารกลางวันร่วมกัน และพูดคุยกันในหลายๆ เรื่องๆ บรรยากาศในการพูดคุยมีความเป็นกันเอง และเป็นไปด้วยความชื่นมื่น พล.อ.ประวิตร มีสีหน้ายิ้มแย้มและอารมณ์ดี
โดยการพบปะครั้งนี้มีขึ้นภายหลังพล.อ.ประวิตร เป็นประธานการประชุมผ่านระบบวีดีโอคอนเฟอเรนซ์ ภายในห้องประชุมมูลนิธิอนุรักษ์ป่ารอยต่อ 5 จังหวัด กับคณะกรรมการสิ่งแวดล้อมแห่งชาติ และคณะกรรมการแร่แห่งชาติ โดยหลังจากประชุมเสร็จในช่วงเวลาเที่ยง นายอนุทิน นายศักดิ์สยาม และนายชาดา ได้เข้าพบพูดคุยและรับประทานอาหารร่วมกัน ก่อนขอตัวกลับ",https://www.khaosod.co.th/politics/news_7560371,https://www.khaosod.co.th/wpapp/uploads/2023/03/%E0%B8%9B%E0%B9%89%E0%B8%AD%E0%B8%A1%E0%B8%81%E0%B8%B4%E0%B8%99%E0%B8%82%E0%B9%89%E0%B8%B2%E0%B8%A7-300x169.jpg,"ศักดิ์สยาม ชิดชอบ” , ประวิตร วงษ์สุวรรณ , ชาดา ไทยเศรษฐ์ , อนุทิน ชาญวีรกูล , "
นอท กองสลากพลัส แจงใช้โลโก้ใหม่ พรรคเปลี่ยน หลังประชุมใหญ่สัปดาห์หน้า,การเมือง,"15 มี.ค. 2566
-
13:38 น.","นอท กองสลากพลัส แจงเปลี่ยนโลโก้ ‘พรรคเปลี่ยน’ เหตุของเดิมคล้ายพรรคก้าวไกล ยอมรับเป็นข้อบกพร่อง เตรียมใช้หลังประชุมใหญ่สัปดาห์หน้า
วันที่ 15 มี.ค.2566 ผู้สื่อข่าวรายงานว่า นายพันธ์ธวัช นาควิสุทธิ์ หรือ นอท กองสลากพลัส หัวหน้าพรรคเปลี่ยน โพสต์ผ่านเพจ นอท พันธ์ธวัช นาควิสุทธิ์ ระบุว่า ก่อนอื่นผมต้องขออภัย พรรคก้าวไกล ในเรื่องโลโก้เดิมที่ผมออกแบบไว้ แต่คิดน้อยไปหน่อยเลยทำให้โลโก้เดิมไปคล้ายกับโลโก้ของพรรคก้าวไกล
แต่ผมขอยืนยันว่าตอนออกแบบ ผมไม่ได้คิดถึงพรรคก้าวไกลเลย ผมคิดถึงแต่ “หัวลูกศร และ ปอปลา” ซึ่งเป็นความบกพร่องของผมเอง ผมยอมรับผิด
ต่อมาเมื่อ คุณรังสิมันต์ โรม ออกมาติงเรื่องนี้ ผมเองก็ได้นำกลับไปคิดและเห็นด้วยกับทุกคนว่ามันไม่ควร ผมจึงตัดสินใจออกแบบใหม่ทันที ตรงนี้ต้องขอบคุณคุณรังสิมันต์ด้วยครับ สำหรับคำแนะนำทางด้านการเมือง
โลโก้พรรคใหม่นี้ เราจะเปลี่ยนและใช้หลังจากประชุมใหญ่แล้วในสัปดาห์หน้า
ผู้สื่อข่าวรายงานว่า โลโก้ใหม่ของพรรคเปลี่ยน ใช้ตัวหนังสือเป็นสีแดง ขณะที่ตัว ป. ใช้สีแดง ขาวและน้ำเงิน
โลโก้ใหม่
โลโก้เก่า",https://www.khaosod.co.th/politics/news_7560264,https://www.khaosod.co.th/wpapp/uploads/2023/03/%E0%B8%99%E0%B8%AD%E0%B8%97-300x169.jpg,"เลือกตั้ง66 , พรรคเปลี่ยน , นอท กองสลากพลัส , โลโก้ใหม่ , "
นราธิวาสเข้ม! จัดกำลังทหาร-ตร.กว่า 1 พันนาย รักษาความปลอดภัย บิ๊กตู่ ลงพื้นที่,การเมือง,"15 มี.ค. 2566
-
13:08 น.","นราธิวาสเข้ม จัดกำลังทหาร-ตำรวจกว่า 1,000 นาย รักษาความปลอดภัย คณะ‘บิ๊กตู่’ ลงพื้นที่ ด้าน นายก อบจ. นำผู้นำศาสนาร่วมละหมาดฮายัติ ก่อนทำพิธีเปิดแพขนานยนต์
วันที่ 15 มี.ค.2566) ผู้สื่อข่าวรายงานว่า เจ้าหน้าที่ทหาร ตำรวจ และฝ่ายความมั่นคง จัดกำลังรวมกว่า 1,000 นาย เตรียมความพร้อมรักษาความสงบเรียบร้อย พล.อ.ประยุทธ์ จันทร์โอชา นายกรัฐมนตรี และคณะ ที่จะเดินทางมาตรวจราชการที่จ.นราธิวาส ใน 2 อำเภอประกอบด้วย อ.เมือง และอ.ตากใบ ในช่วงบ่ายวันนี้
โดยนายกฯ จะเดินทางไปยัง พระพุทธทักษิณมิ่งมงคล (วัดเขากง) เพื่อสักการะพระพุทธทักษิณมิ่งมงคล และเข้านมัสการพระเทพศิลวิสุทธิ์ที่ปรึกษาเจ้าคณะภาค 18 อ.เมือง จ.นราธิวาส ในเวลา 13.15 น. พร้อมเป็นประธานในพิธีเปิดแพขนานยนต์ องค์การบริหารส่วนจังหวัด(อบจ.) นราธิวาส ที่ด่านศุลกากรตากใบ ต.เจ๊ะเห อ.ตากใบ จ.นราธิวาส ในเวลา 13.30 น. ก่อนเดินทางต่อไปยังมหาวิทยาลัยนราธิวาสราษชนครินทร์ และเดินทางไปยังท่าอากาศยานนราธิวาส ในเวลา 17.00 น. เพื่อเดินทางกลับไปยังกรุงเทพมหานคร
ทั้งนี้ เจ้าหน้าที่ได้จัดตั้งจุดตรวจ/ด่านตรวจในพื้นที่ต่างๆ พร้อมทำความเข้าใจกับประชาชนอย่างเข้มงวดทั้งทางบกและทางน้ำ โดยวางกำลังทุกเส้นทางและจุดเข้าออกทุกจุดเพื่อความปลอดภัย ตรวจความพร้อมด้านสถานที่ การเตรียมงาน การวางกำลัง การคัดกรองบุคคลก่อนเข้างาน ตลอดจนแผนรักษาความปลอดภัยตลอดเส้นทาง
นายกูเซ็ง ยาวอหะซัน นายก อบจ.นราธิวาส ได้นำผู้นำผู้ศาสนาร่วมละหมาดฮัติ เพื่อความสิริมงคลกับแพขนานยนต์ลำใหม่ พร้อมนำแพล่องแม่น้ำสุไหงโกลก",https://www.khaosod.co.th/politics/news_7560198,https://www.khaosod.co.th/wpapp/uploads/2023/03/%E0%B8%94%E0%B8%B9%E0%B9%81%E0%B8%A5%E0%B9%80%E0%B8%82%E0%B9%89%E0%B8%A1-300x169.jpg,-
จุรินทร์ ลั่น ปชป.ไม่หวั่นไหว หลัง ‘จุติ’ ทิ้งพรรค ยันไม่กระทบฐานเสียงพิษณุโลก,การเมือง,"15 มี.ค. 2566
-
12:52 น.","“บิ๊กตู่” ส่งการ์ดเบิร์ธเดย์ “จุรินทร์” ครบ 67 ปี ลูกพรรค-ขรก. แห่อวยพร ลั่นปชป. ไม่หวั่นไหว หลัง “จุติ” ไขก๊อก ชี้ไม่ใช่เรื่องใหม่ ยันผู้สมัครพิษณุโลกยังเหมือนเดิม
เมื่อเวลา 10.00 น. วันที่ 15 มี.ค. 2566 ที่พรรคประชาธิปัตย์ (ปชป.) ผู้สื่อข่าวรายงานว่า บรรยากาศที่พรรคประชาธิปัตย์เป็นไปอย่างคึกคัก เนื่องเป็นวันคล้ายวันเกิดครอบรอบ 67 ปี ของ นายจุรินทร์ ลักษณวิศิษฏ์ รองนายกรัฐมนตรี และรมว.พาณิชย์ ในฐานะหัวหน้าพรรค ซึ่งมีบรรดาผู้บริหารพรรค นำโดยนายองอาจ คล้ามไพบูลย์ รองหัวหน้าพรรค ดูแลกทม. นายไชยยศ จิรเมธากร รองหัวหน้าพรรค ดูแลภาคอีสาน
นายนราพัฒน์ แก้วทอง รองหัวหน้าพรรค ดูแลภาคเหนือ และสมาชิกพรรค ว่าที่ผู้สมัคร ส.ส. จากหลายพื้นที่ และข้าราชการหลายหน่วยงานในสังกัดรองนายกฯ ทั้งกระทรวงพาณิชย์ กระทรวงเกษตรและสหกรณ์ กระทรวงการพัฒนาสังคมและความมั่นคงของมนุษย์ (พม.) พร้อมด้วยเจ้าหน้าที่พรรค เข้าร่วมมอบแจกันดอกไม้ กระเช้าผลไม้ พวงมาลัย และอวยพร
นอกจากนั้น พล.อ.ประยุทธ์ จันทร์โอชา นายกรัฐมนตรี และรมว.กลาโหม มอบหมายให้นายประทีป กีรติเลขา รองเลขาธิการนายกฯ ฝ่ายการเมือง เป็นตัวแทนมอบการ์ดอวยพรนายจุรินทร์ในครั้งนี้ด้วย ทั้งนี้ นายจุรินทร์ ได้วางพวงมาลัย สักการะพระแม่ธรณีบีบมวยผม ซึ่งเป็นสิ่งศักดิ์สิทธิ์ประจำพรรคประชาธิปัตย์
นายจุรินทร์ ให้สัมภาษณ์ว่า ขอบคุณทุกคน โดยเฉพาะนายกฯ ที่มอบของขวัญวันเกิด และความปรารถนาดีให้ ซึ่งตนได้ฝากคำขอบคุณไปถึงนายกฯ และขอให้สิ่งศักดิ์สิทธิ์นำพรอันประเสริฐตอบแทนนายกฯ ด้วยเช่นกัน ขอบคุณส่วนราชการทั้งหมด และสมาชิกพรรค รวมทั้งเจ้าหน้าที่พรรคทุกคน ที่มาอวยพรและส่งความปารถนาให้กับตน ตนยืนยันจะมุ่งมั่นทุ่มเททำงานหนัก เพื่อนำพรรคประชาธิปัตย์ไปสู่ความเจริญรุ่งเรืองต่อไป นายจุรินทร์ กล่าว
นายจุรินทร์ กล่าวกรณีนายกรัฐมนตรีส่งสัญญาณยุบสภา มีการกำหนดวันยุบสภาแล้วหรือไม่ ว่า นายกฯ ยังไม่ได้ส่งสัญญาณใดๆ แต่คงไม่เกินเดือนนี้ เพราะเกินไม่ได้อยู่แล้ว ส่วนกำหนดวันเลือกตั้งก็คาดว่าเดือนพ.ค. ส่วนจะเป็นวันใดนั้นต้องขึ้นอยู่กับวันยุบสภาด้วย และนายกฯ ไม่ได้บอกว่าการประชุมคณะรัฐมนตรี (ครม.) เมื่อวันที่ 14 มี.ค.ที่ผ่านมา จะเป็นนัดสุดท้าย แต่การประชุมนัดสุดท้ายจะมีเมื่อไหร่ก็เมื่อนั้น
เมื่อถามว่าหากยังมีการประชุมครม.อีก มีโอกาสที่จะนำโครงการรถไฟฟ้าสายสีส้ม มาเสนอเข้าที่ประชุมครม.อีกหรือไม่ นายจุรินทร์ กล่าวว่า คงไม่มีการนำกลับมาพิจารณาแล้ว เพราะได้ถอนออกไปตั้งแต่เมื่อวันที่ 14 มี.ค.แล้ว ขณะเดียวกันในวันประชุมเมื่อวันที่ 14 มี.ค. ก็เห็นแล้วว่า รัฐมนตรีแต่ละคนมีความคิดเห็นต่อเรื่องนี้อย่างไร
เมื่อถามกรณีนายจุติ ไกรฤกษ์ รมว.การพัฒนาสังคมและความมั่นคงของมนุษย์ (พม.) และแกนนำภาคเหนือประชาธิปัตย์ ลาออกจากพรรคประชาธิปัตย์ ไปสังกัดพรรครวมไทยสร้างชาติ (รทสช.) นายจุรินทร์ กล่าวว่า ขอให้เจ้าตัวเป็นคนพูดเรื่องนี้เอง ตนขอไม่พูดถึง เพราะนายจุติไม่ได้มาลาตน ขณะเดียวกัน พรรคประชาธิปัตย์ก็ไม่ได้ถือว่าเรื่องนี้เป็นเรื่องใหม่ จากนี้ไปพรรคจะร่วมมือกันอย่างเป็นเอกภาพ และนำพรรคเดินหน้าฟันฝ่าอุปสรรค เพื่อไปสู่ความสำเร็จ
“มั่นใจว่าในการเลือกตั้งครั้งหน้า เราจะสามารถนำพาประเทศไปสู่ความสำเร็จตามเป้าหมายได้ ไม่มีอะไรมาทำลายเป้าหมายที่เราจับมือร่วมกัน สำหรับคนที่ยังยืนหยัดและเหนียวแน่นอยู่กับพรรค ผมจะตอบแทนทุกคนด้วยการมุ่งมั่นทำงานหนัก และไม่หวั่นไหวหรือท้อถอยหมดกำลังใจ เพราะคนที่ยังเหลืออยู่เป็นคนส่วนใหญ่ ซึ่งผมเป็น ส.ส. มา 11 สมัย เป็นรัฐมนตรีมาหลายกระทรวง ทำให้สั่งสมประสบการณ์ ซึ่งสิ่งเหล่านี้จะเป็นพลังสำคัญ ทำให้ผมจับมือกับสมาชิกพรรคที่ยังเหลือ นำพรรคไปสู่ความสำเร็จในอนาคตได้” นายจุรินทร์ กล่าว
เมื่อถามว่า การลาออกของนายจุติ จะส่งผลกระทบต่อฐานเสียงในภาคเหนือ โดยเฉพาะใน จ.พิษณุโลก หรือไม่ นายจุรินทร์ กล่าวว่า ไม่กระทบเป้าหมายอะไรทั้งนั้น และเรื่องอย่างนี้ไม่ใช่เรื่องใหม่ พรรคได้เตรียมการทุกอย่างไว้ทั้งหมดแล้ว และกำลังเดินหน้าต่อไป ขณะที่ผู้สมัครของพรรค ในจ.พิษณุโลก ก็ยังคงเดิมอยู่ทุกคน ไม่มีความหวั่นไหว ยังอยู่กับพรรค ไม่มีปัญหาอะไรเลย",https://www.khaosod.co.th/politics/news_7560030,https://www.khaosod.co.th/wpapp/uploads/2023/03/%E0%B8%88%E0%B8%B8%E0%B8%A3%E0%B8%B4%E0%B8%99%E0%B8%88%E0%B8%B8%E0%B8%95%E0%B8%B4-300x169.jpg,-
ชทพ. เปิดตัว 'สมเกียรติ' อดีต ส.ส. ก้าวไกล ลงเขตบางนา ยันเสียงตอบรับชาวบ้านดี,การเมือง,"15 มี.ค. 2566
-
12:43 น.","ชทพ. เปิดตัว “สมเกียรติ” อดีต ส.ส. ก้าวไกล ลงเขตบางนา หลังพรรคเดิมเลือกอดีตหัวหน้าการ์ดม็อบ ลงสมัครแทนตัวเอง ย้ายพรรคเสียงตอบรับจากชาวบ้านดี ไม่มีคนส่ายหน้า
15 มี.ค. 66 – ที่พรรคชาติไทยพัฒนา (ชทพ.) นายวราวุธ ศิลปอาชา รมว.ทรัพยากรธรรมชาติและสิ่งแวดล้อม ในฐานะหัวหน้าพรรค ชทพ. พร้อมด้วยนายประภัตร โพธสุธน รมช.เกษตรและสหกรณ์ ในฐานะเลขาธิการพรรค น.ส.กัญจนา ศิลปอาชา ประธานคณะกรรมการอำนวยการพรรค
ร่วมกันแถลงเปิดตัว นายสมเกียรติ ถนอมสินธุ์ อดีต ส.ส.กทม. พรรคก้าวไกล เป็นว่าที่ผู้สมัคร ส.ส.กทม. เขตบางนา ของพรรค ชทพ.
โดยนายวราวุธ กล่าวว่า นายสมเกียรติ ทำงานในพื้นที่บางนามาโดยตลอด ทำงานหนัก ลงพื้นที่ รวมทั้งนำเรื่องมาหารือกับกระทวงทรัพยากรธรรมชาติและสิ่งแวดล้อมมาโดยตลอด
นายสมเกียรติ กล่าวว่า ตนได้ลาออกจาก ส.ส. กับ คณะกรรมการเลือกตั้ง (กกต.) เมื่อวันที่ 14 มี.ค. ตนรู้สึกโล่งใจ ขณะนี้คนในพื้นที่บางนารับทราบแล้วว่า ตนจะลงสมัครในนามพรรค ชทพ. เขารู้ว่าพรรคเดิมของตน เปิดตัวผู้สมัคร ส.ส.ในเขตเดิมของตนแล้ว ซึ่งเป็นหัวหน้าการ์ดผู้ชุมนุม
ทั้งนี้ ชทพ.เป็นพรรคที่เหมาะกับตน เชื่อมต่อกับผู้ที่อายุเยอะกว่าได้เป็นอย่างดี เวลาตนลงพื้นที่แล้วมีคนถามว่า ไปอยู่พรรคไหน พอบอกชื่อ นายวราวุธไป มีแต่คนยิ้ม ไม่มีคนส่ายหน้าเลย
ขณะเดียวกัน ตั้งแต่ต้นเดือน มี.ค. ตนได้ไปส่งการบ้านให้กับคนในเขตบางนา พระโขนงว่า ตนทำอะไรมาบ้างตลอด 4 ปีที่ผ่านมา ทั้งการตั้งกระทู้ การแก้ไขกฎหมาย",https://www.khaosod.co.th/politics/news_7559893,https://www.khaosod.co.th/wpapp/uploads/2023/03/S__279003224-300x163.jpg,-
เช็กความพร้อม 88 พรรค ก่อนยุบสภา พรรคไหนส่งผู้สมัครได้ครบ 77 จังหวัดบ้าง,การเมือง,"15 มี.ค. 2566
-
12:28 น.","เช็กความพร้อมพรรคการเมืองก่อนยุบสภา ‘ปชป-ภท.-รทสช.’ พร้อมสุด! ส่งผู้สมัคร 77 จังหวัด รองลงมา เสรีรวมไทย 76 เพื่อไทย 74 พปชร. 71 ก้าวไกล 61 จังหวัด
เมื่อวันที่ 15 มี.ค.2566 ผู้สื่อข่าวรายงานว่า สำนักงานคณะกรรมการการเลือกตั้ง (กกต.) ได้สรุปจำนวนจังหวัด ที่พรรคการเมืองต่างๆ สามารถส่งผู้สมัครได้ โดยเป็นข้อมูล ณ วันที่ 15 มี.ค. รวมทั้งหมด 88 พรรค พบว่า พรรคที่สามารถส่งผู้สมัครได้ครบ 77 จังหวัด มีทั้งหมด 3 พรรค ประกอบด้วย พรรคประชาธิปัตย์ พรรคภูมิใจไทย พรรครวมไทยสร้างชาติ
รองลงมาคือ พรรคเสรีรวมไทย 76 จังหวัด พรรคเพื่อไทย 74 จังหวัด พรรคพลังประชารัฐ 71 จังหวัด พรรคก้าวไกล 61 จังหวัด พรรคคลองไทย 60 จังหวัด พรรคเศรษฐกิจไทย 53 จังหวัด พรรคไทยสร้างไทย 52 จังหวัด พรรคโอกาสไทย 45 จังหวัด พรรคไทยภักดี 43 จังหวัด พรรคชาติพัฒนากล้า 40 จังหวัด ส่วนพรรคอื่นๆอีก 75 พรรค ยังส่งผู้สมัครได้ไม่ถึง 40 จังหวัด
อย่างไรก็ตาม ทุกพรรคการเมือง ยังคงเร่งจัดตั้งสาขาและตัวแทนพรรคการเมืองประจำจังหวัด และอาจอยู่ระหว่างการจัดทำข้อมูลเพื่อแจ้ง ต่อนายทะเบียนพรรคการเมือง ตามที่กฎหมายกำหนดให้ต้องแจ้งภายใน 15 วันนับแต่วันจัดตั้งสาขาและแต่งตั้งตัวแทนพรรคการเมืองประจำจังหวัด",https://www.khaosod.co.th/politics/news_7559974,https://www.khaosod.co.th/wpapp/uploads/2023/03/%E0%B9%80%E0%B8%8A%E0%B9%87%E0%B8%81%E0%B8%9E%E0%B8%A3%E0%B9%89%E0%B8%AD%E0%B8%A1-300x169.jpg,-
พิเชษฐ เปิดใจ ซบพรรค ‘นอท กองสลากพลัส’ ชื่นชม มีความสามารถ-นโยบายดี,การเมือง,"15 มี.ค. 2566
-
12:18 น.","พิเชษฐ เปิดใจ ทิ้งพลังประชารัฐ ย้ายซบ “พรรคเปลี่ยน” เผยชื่นชม “นอท กองสลากพลัส” มีความสามารถ-นโยบายดี แย้ม อดีตรมต.-อดีตส.ส. ร่วมงานอีกเพียบ
เมื่อเวลา 11.00 น. วันที่ 15 มี.ค. 2566 ที่รัฐสภา นายพิเชษฐ สถิรชวาล ส.ส.บัญชีรายชื่อ พรรคพลังประชารัฐ (พปชร.) แถลงภายหลังยื่นหนังสือลาออกจากการเป็น ส.ส. พร้อมเปิดเผยถึงเหตุผลในการตัดสินใจร่วมงานการเมืองกับพรรคเปลี่ยน ที่มีนายพันธ์ธวัช นาควิสุทธิ์ หรือ นอท กองสลากพลัส เป็นหัวหน้าพรรค ว่า ส่วนตัวมีความสนใจประวัติของนายพันธ์ธวัช ที่ในอดีตมีฐานะค่อนข้างยากจน จบการศึกษาระดับ ม.6 แต่เนื่องจากเป็นบุคคลที่มีความสามารถ จนสังคมให้ความสนใจ
โดยจากการพูดคุยกับนายพันธ์ธวัช ตนได้สอบถามถึงเหตุผลที่สนใจงานการเมือง และได้สอบถามว่าทราบหรือไม่ว่า การเป็นนักการเมืองจะต้องถูกตรวจสอบอย่างเข้มข้นจากหลายฝ่าย ซึ่งนายพันธ์ธวัชบอกกับตนว่า พร้อมยอมรับการตรวจสอบ จึงเป็นเหตุผลหนึ่งที่ทำให้ตนตัดสินใจเข้าร่วมงานกับพรรคเปลี่ยน
นอกจากนี้ ตนสนใจนโยบายของพรรคเปลี่ยน ที่เกี่ยวกับยาเสพติด การศึกษา และคนทำงานกลางคืน ซึ่งเป็นเรื่องของชีวิตจริงที่นายพันธ์ธวัช ไม่ต้องการให้ประชาชนใช้ชีวิตเหมือนเขา แต่ต้องการเปลี่ยนให้ชีวิตทุกคนดีขึ้น เช่น ด้านการศึกษา ถ้ามีบุคคลใดมีความสามารถก็ให้เรียนไปจนถึงที่สุด โดยไม่ต้องเสียค่าใช้จ่าย
แต่มีเงื่อนไขว่าคนที่จะได้รับทุนการศึกษา จะต้องไม่เกี่ยวข้องกับยาเสพติด รวมถึงครอบครัวด้วย ค่าเฉลี่ยของผู้ได้รับทุนต้องไม่ต่ำกว่า 2.5 ส่วนนโยบายเกี่ยวกับคนทำงานกลางคืน คือ เงินเดือนและสวัสดิการของคนทำงานกลางคืนต้องทั่วถึง ที่สำคัญพรรคเปลี่ยนจะไม่เน้นนโยบายประชานิยม เพราะเห็นว่าเป็นบ่อเกิดของการทุจริต
“ยืนยันว่าการตัดสินใจเข้าร่วมงานกับพรรคเปลี่ยน เพราะนโยบายพรรคต้องการเปลี่ยนชีวิตคนรากหญ้าให้ดีขึ้น คนที่อยู่ระดับกลางจะต้องมีรายได้เพิ่มขึ้น ความเป็นอยู่จะต้องดีขึ้น อย่างไรก็ตาม หลังจากนี้จะมีอดีตรัฐมนตรี และอดีตส.ส.อีกหลายคน มาร่วมงานกับพรรคเปลี่ยน ซึ่งส่วนใหญ่จะลงสมัคร ส.ส.บัญชีรายชื่อ เพราะมีความเชื่อมั่นในเครือข่ายที่มีประมาณ 5 ล้านคน” นายพิเชษฐ กล่าว",https://www.khaosod.co.th/politics/news_7559938,https://www.khaosod.co.th/wpapp/uploads/2023/03/%E0%B8%99%E0%B8%AD%E0%B8%97%E0%B8%9E%E0%B8%B4%E0%B9%80%E0%B8%8A%E0%B8%94-1-300x169.jpg,-
ชทพ. เปิดตัว 'ชาติชาย' ร่วมทีมเศรษฐกิจ จ่อรั้งรองหัวหน้าพรรค 'ประภัตร' การันตีมันสมอง,การเมือง,"15 มี.ค. 2566
-
12:07 น.","ชาติไทยพัฒนา เปิดตัว ชาติชาย อดีต ผอ.ออมสิน ร่วมทีมเศรษฐกิจ จ่อนั่งรองหัวหน้าพรรค ประภัตร ลั่นเป็นมันสมองพรรค เจ้าตัว บอกถูกโฉลกสีชมพู เผยถูกจีบหลายพรรค เลือกชทพ.ไม่ทะเลาะใคร
15 มี.ค. 66 – ที่พรรคชาติไทยพัฒนา (ชทพ.) นายวราวุธ ศิลปอาชา รมว.ทรัพยากรธรรมชาติและสิ่งแวดล้อม ในฐานะหัวหน้าพรรค ชทพ. พร้อมด้วย นายประภัตร โพธสุธน รมช.เกษตรและสหกรณ์ ในฐานะเลขาธิการพรรค ชทพ.
ร่วมกันแถลงเปิดตัวทีมเศรษฐกิจพรรค ชทพ. นำโดย นายชาติชาย พยุหนาวีชัย อดีตผู้อำนวยการธนาคารออมสิน พร้อมทีมผู้นำเยาวชน และผู้นำสหภาพแรงงานและสหกรณ์ โดยมีแกนนำพรรคมาร่วมกันอย่างพร้อมเพรียง
นายวราวุธ กล่าวว่า นายชาติชายเป็นบุคคลที่มีประสบการณ์ด้านการเงิน คร่ำหวอดมานาน เป็นอดีตผู้อำนวยการธนาคารออมสิน มีศักยภาพที่มีหลากหลาย และไม่ได้มาคนเดียว แต่มีบุคลากร คนรุ่นใหม่ ซึ่งคร่ำหวอดกับการทำงานกับประชาชนมานาน มาช่วยก่อร่างสร้างนโยบายเศรษฐกิจของ ชทพ. เพื่อให้ครอบคลุมคนทุกช่วงวัย
โดยการประชุมใหญ่สามัญประจำปีในวันที่ 31 มี.ค. นี้ จะเสนอชื่อ นายชาติชาย เป็นรองหัวหน้าพรรค เช่นเดียวกับ นายกนก วงษ์ตระหง่าน และ นายสันติ กีระนันทน์ กรรมการนโยบายและยุทธศาสตร์พรรค โดยทั้งสามคนจะเป็นทีมเศรษฐกิจที่เข้มแข็งให้กับ ชทพ.
นายประภัตร กล่าวต้องรับว่า ขณะนี้ นายวราวุธ มีวิสัยทัศน์ไปไกล เป็นคนรุ่นใหม่จริงๆ มีการดึงคนรุ่นเก่ามาเสริม มาช่วยเป็นสมองในการแก้ไขปัญหาให้บ้านเมือง ตนเห็นดีและเห็นความพยายามในการปรับตัวเข้าหาประชาชน หาบุคลากรที่มีความสามารถมาช่วยชี้แนะ พร้อมทั้งยอมรับคำชี้แนะและนำไปปฏิบัติ นายชาติชายรู้จักกับตนมาเป็นสิบปี จะมาเป็นสมองให้กับ ชทพ. ทำให้หัวหน้าพรรคได้นำปัญหาต่างๆ ไปแก้ไขและรวดเร็ว
น.ส.กัญจนา ศิลปอาชา ประธานคณะกรรมการอำนวยการพรรค กล่าวว่า เมื่อก่อนเราอาจจะไม่ถูกเติมเต็มเรื่องเศรษฐกิจ การได้ทีมงานนี้มาเติมเต็มให้กับพรรค มาช่วยกันทำความฝันของ ชทพ. ที่มีเป้าหมาย ต้องการแก้ปัญหาให้กับประชาชนทุกระดับ ทุกช่วงวัย
พรรคไม่นิยมลด แลก แจก แถม เพราะไม่ยั่งยืน แต่ต้องการช่วยประชาชนแบบชั่วลูกชั่วหลาน ประชาชนต้องยืนได้ด้วยขาตัวเอง ไม่ใช่คอยแต่จะรับ เพราะวันหนึ่งจะหมด แต่เราจะให้วิธีการทำกินกับเขา หาอาชีพใหม่ๆ ที่สำคัญ เป็นมิตรกับสิ่งแวดล้อม
นายชาติชาย กล่าวว่า เหมือนชะตาฟ้าลิขิต ตนมาจากธนาคารออมสินผูกพันกับสีชมพู และบังเอิญพรรค ชทพ.ใช้สีชมพู เหมือนฟ้ากำหนดไว้เหมือนกัน ก่อนหน้านี้มีพรรคการเมืองมากกว่า 5-6 พรรคที่เชิญตนไปร่วมงาน แต่ที่ตนเลือกมาช่วยเหลือ ชทพ. เพราะเป็นพรรคการเมืองน้ำดี ผลักดันนโยบายต่างๆ เพื่อไปช่วยเหลือประชาชน เป็นกลาง ไม่ทะเลาะกับใคร เป็นสิ่งที่คิดว่าดีที่สุด ทำการเมืองสร้างสรรค์ ทำนโยบายดีๆ ให้กับประเทศ
ทั้งนี้ ตนโชคดีที่เคยร่วมงานกับทั้งภาครัฐและเอกชน ทำให้เข้าใจกลไกภาครัฐและเอกชน ตนเชื่อว่าคนอื่นที่ไม่ประสบความสำเร็จเพราะติดเรื่องวิธีการนำมาปฏิบัติ หรือการอธิบายให้เข้าใจง่าย ซึ่งเป็นสิ่งที่ตนถนัด ในมุมเศรษฐกิจ ตนเคยได้แบงก์เกอร์ออฟเดอะเยียร์ 3 ปีซ้อน และยังได้รับรางวัลนักการเงินแห่งปี 2 ครั้ง ในประเทศไทยไม่เคยมีใครได้สองรางวัลพร้อมกัน
นายชาติชาย กล่าวว่า ตนยังโชคดีที่ทำงานธนาคารออมสิน ทำให้เข้าใจเศรษฐกิจฐานราก เรื่องการสร้างงานสร้างอาชีพ เป็นสิ่งที่เราถนัด การแก้ไขปัญหาหนี้ของผู้มีรายได้น้อย พ่อค้าแม่ค้า ตนมีความชำนาญพิเศษ จะแก้ไขปัญหาได้อย่างจริงจัง น่าจะช่วยเหลือทางพรรคในแง่มุมนี้ได้ อีกทั้งเรายังมีทีมเศรษฐกิจที่เข้มแข็งหลายคน จะช่วยแก้เศรษฐกิจในภาพรวมได้
จากนั้นได้มีการเปิดตัวทีมเศรษฐกิจหลักของพรรค ชทพ. โดยมีนายวราวุธ เป็นหัวหน้าทีม ขณะที่ทีมงานประกอบด้วย นายชาติชาย นายกนก นายสันติ นายอาชวิทธิ์ เจิงกลิ่นจันทน์ กรรมการนโยบายและยุทธศาสตร์พรรค นายปรเมศวร์ กุมารบุญ โฆษกพรรค นายอมรฤทธิ์ จันทร์ประสิทธิ์ อดีตรองผู้อำนวยการธนาคารออมสิน นายกัมปนาท วงศ์หงษ์กุล ผู้บริหารระดับสูงของบริษัทเอกชน และนายธนพล สิริประภาวรรณ ผู้บริหารระดับสูงของบริษัทเอกชน",https://www.khaosod.co.th/politics/news_7559804,https://www.khaosod.co.th/wpapp/uploads/2023/03/S__279003214-300x176.jpg,-
ราคาทองวันนี้ 15 มี.ค.66 ปรับขึ้นรัวๆ รีบตัดสินใจเลย เทียบราคาปิดวานนี้,ข่าวด่วน,"15 มี.ค. 2566
-
09:37 น.","ราคาทองวันนี้ สมาคมค้าทองคำ เผย เปิดตลาดเช้า ปรับขึ้นต่อเนื่อง เทียบราคาสุดท้ายวันที่ 14 มี.ค.ที่ผ่านมา โดยทองรูปพรรณขายออกบาทละ 31,600 บาท
ราคาทองคำประจำวันที่ 15 มี.ค.2566 ปรับขึ้น 100 บาท เปรียบเทียบกับราคาปิดของวันที่ 14 มี.ค.ที่ผ่านมา โดยราคาทองรูปพรรณขยับมาอยู่ที่บาทละ 31,600 บาท อ้างอิงข้อมูลล่าสุดจาก สมาคมค้าทองคำ ที่เผยแพร่ผ่านทางเว็บไซต์ เมื่อเวลา 09.26 น.ที่ผ่านมา
ทองคำแท่งมีราคารับซื้อในประเทศอยู่ที่บาทละ 31,000 บาท ขายออกที่ราคาบาทละ 31,100 บาท ตามประกาศครั้งที่ 1 ประจำวันนี้ สำหรับทองรูปพรรณ 96.5 เปอร์เซ็นต์ รับซื้ออยู่ที่บาทละ 30,441.28 บาท ขายออกที่ราคา 31,600 บาท ขณะที่ราคาทองคำตลาดโลก (Gold Spot) อยู่ที่ 1,905.00 ดอลลาร์สหรัฐต่อออนซ์
สรุปราคาทองคำ วันที่ 15 มี.ค.2566
ประกาศครั้งที่ 1
ทองแท่ง
•รับซื้อ บาทละ 31,000 บาท
•ขายออก บาทละ 31,100 บาท
ทองรูปพรรณ
•รับซื้อ บาทละ 30,441.28 บาท
•ขายออก บาทละ 31,600 บาท",https://www.khaosod.co.th/economics/news_7559578,https://www.khaosod.co.th/wpapp/uploads/2023/03/15-%E0%B8%A3%E0%B8%B2%E0%B8%84%E0%B8%B2%E0%B8%97%E0%B8%AD%E0%B8%87%E0%B8%A7%E0%B8%B1%E0%B8%99%E0%B8%99%E0%B8%B5%E0%B9%89-300x169.jpg,"ราคาทองวันนี้ , สมาคมค้าทองคำ , "
‘ภากร’ แถลงด่วนแจงหุ้นไทยร่วงหนักจากตลาดโอเวอร์รีแอก,เกาะติดกระแสหุ้นและการเงิน,"14 มี.ค. 2566
-
19:10 น.","หลังจากตลาดหุ้นไทยวันนี้ (14 มี.ค. 2566 ) ร่วงลงอย่างหนัก ปิดที่ 1,523.89 จุด ลดลง 49.18 จุด (-3.13%) โดยต่ำสุดในรอบกว่า 1 ปี นับตั้งแต่ 6 ส.ค. 2564 ซึ่งปิดที่ 1,521.72 มูลค่าการซื้อขาย 103,839 ล้านบาท สูงสุดในรอบ 1 เดือน นับจาก 15 ก.พ. ที่ปิดวันที่ 114,246.35 ล้านบาท โดยระหว่างวันดัชนีปรับลดลงทำจุดต่ำสุดที่ระดับ 1,518.66 จุด และสูงสุดที่ 1,572.36 จุด
  โดยนักลงทุนต่างชาติยังคงเทขายสุทธิที่ 4,727 ล้านบาท นักลงทุนสถาบันในประเทศขายสุทธิ 2,442 ล้านบาท บัญชีหลักทรัพย์ ขายสุทธิ 2,601 ล้านบาท ขณะที่นักลงทุนในประเทศ ซื้อสุทธิหุ้นไทย 9,770 ล้านบาท
  นายภากร ปีตธวัชชัย กรรมการและผู้จัดการ ตลาดหลักทรัพย์แห่งประเทศไทย (ตลท.) ได้แถลงข่าวด่วน โดยชี้แจงว่า ตลาดหุ้นไทยปิดปรับตัวลดลงเกือบ 50 จุด หรือปรับตัวลดลง 3.13% ซึ่งเป็นไปในทิศทางเดียวกับตลาดหุ้นเอเชีย และยุโรป ที่ปรับลดลงค่อนข้างมาก 2-3% ขณะเดียวตลาดสินค้าโภคภัณฑ์อย่างราคาน้ำมันในตลาดสำคัญก็ปรับลดลงด้วย จึงมีผลทำให้หุ้นในกลุ่มพลังงานถูกกระทบอย่างรุนแรง เช่นเดียวกับหุ้นกลุ่มการเงิน การค้าและอิเล็กทรอนิกส์ เนื่องจากมีการประเมินกันว่าเศรษฐกิจโลกที่คาดว่าจะฟื้นตัวได้เร็ว อาจจะฟื้นตัวได้ช้าลงจากเหตุผลเรื่องการปรับขึ้นดอกเบี้ยของธนาคารกลางสหรัฐ หรือเฟด ซึ่งทำให้สภาพคล่องทางการเงินในตลาดลดลง
 อย่างไรก็ดี สิ่งที่น่าสนใจคือ จากเหตุการณ์กลุ่มธนาคารของสหรัฐปิดตัวลง จะเห็นว่าทางการสหรัฐ มีการออกนโยบายอย่างรวดเร็ว เข้มแข็ง และเด็ดขาดมาก โดยมีการประกันเงินฝาก เพื่อยืนยันได้ว่าลูกค้าที่ฝากเงินกับธนาคารที่มีปัญหาจะได้รับเงินคืนทุกคน ขณะที่ประเทศอังกฤษ ซึ่งทางการได้เข้าซื้อธนาคารที่มีปัญหาทันที ดังนั้นสิ่งที่ตลาดหลักทรัพย์แห่งประเทศไทย มองการปรับตัวลดลงของดัชนีในครั้งนี้ ถือเป็นการโอเวอร์รีแอกของตลาด ดังนั้นอยากให้นักลงทุนติดตามข้อมูล และพิจารณาอย่างสมเหตุผลกับสิ่งที่เกิดขึ้น
 ขณะที่นายถนอมศักดิ์ สหรัตน์ชัย ผู้ช่วยกรรมการผู้จัดการและหัวหน้าฝ่ายวิจัย บล.กรุงไทย เอ็กซ์สปริง กล่าวว่า ตลาดหุ้นไทยดิ่งลงหนักถึง 50 จุด เป็นไปตามทิศทางเดียวกับตลาดหุ้นเอเชีย จากความกังวลของนักลงทุนต่างชาติที่ยังคงเทขายสุทธิหุ้นไทยออกมาอย่างต่อเนื่อง โดยเฉพาะหุ้นกลุ่มธนาคาร จากความกังวลกรณีธนาคารซิลิคอน วัลเลย์ แบงก์ (SVB) ในสหรัฐล้ม อาจจะส่งผลกระทบต่อภาคการเงินในเอเชีย และส่งผลให้เศรษฐกิจสหรัฐ เข้าสู่ภาวะถดถอย
 อย่างไรก็ดี คงต้องติดตามการเปิดเผยตัวเลขเงินเฟ้อของสหรัฐ ที่จะมีขึ้นในคืนนี้ หากออกมาสูงกว่าคาดอาจเป็นตัวเร่งให้ธนาคารกลางสหรัฐ (เฟด) ต้องเดินหน้าปรับขึ้นดอกเบี้ยต่อเนื่อง ขณะที่แนวโน้มตลาดหุ้นไทยในวันที่ 15 มี.ค. ดัชนีมีโอกาสปรับลงต่อหลังหลุดแนวรับสำคัญ 1,550 จุด ประกอบกับอารมณ์ หรือ Sentiment ของตลาดยังไม่มีความชัดเจน โดยเฉพาะทิศทางอัตราดอกเบี้ยเฟด
 ดังนั้น นักลงทุนคงต้องติดตามกันต่อในการประชุมเฟดวันที่ 22 มี.ค.นี้ อีกทั้งการวิเคราะห์ทางเทคนิค ยังไม่เห็นสัญญาณการซื้อด้วย โดยให้แนวรับไว้ที่ 1,517 จุด ซึ่งเคยเป็นจุดต่ำสุดของเดือนก.ค. 2565 และแนวรับถัดไปที่ 1,500 จุด ส่วนแนวต้านที่ 1,550 จุด",https://www.khaosod.co.th/economics/stock-monitor/news_7559141,https://www.khaosod.co.th/wpapp/uploads/2023/03/%E0%B8%A0%E0%B8%B2%E0%B8%81%E0%B8%A3-%E0%B8%9B%E0%B8%B5%E0%B8%95%E0%B8%98%E0%B8%A7%E0%B8%B1%E0%B8%8A%E0%B8%8A%E0%B8%B1%E0%B8%A2-300x140.jpeg,"ภากร ปีตธวัชชัย , ธนาคารกลางสหรัฐ (เฟด) , หุ้นร่วง , "
ไทยกูลิโกะ เปิดตัว ‘อัลมอนด์ โคกะ’ รุกตลาดเต็มสูบ,เศรษฐกิจ,"14 มี.ค. 2566
-
17:39 น.","ไทยกูลิโกะสบช่อง ส่งนมอัลมอนด์ ภายใต้แบรนด์ “Almond Koka” (อัลมอนด์ โคกะ) นมอัลมอนด์ที่ขายดีที่สุดในญี่ปุ่น บุกตลาดประเทศไทยเต็มกำลัง หลังพบโอกาสในการทำตลาด สร้างยอดขาย เหตุคนไทยรักสุขภาพ ให้ความสำคัญกับการบริโภคนม Plant-based เพิ่มขึ้น
นายเฉลิมพงษ์ ดรงค์สุวรรณ กรรมการผู้จัดการ บริษัท ไทย กูลิโกะ จำกัด เปิดเผยว่า การเปิดตัว กูลิโกะ อัลมอนด์ โคกะครั้งนี้ถือเป็นการเปิดตัวอย่างเต็มรูปแบบของสินค้า Health & Wellness Category หลังจากที่เราเป็นที่รู้จักในฐานะผู้จำหน่ายขนมและไอศกรีมมายาวนาน โดยที่กูลิโกะ ประเทศญี่ปุ่นมีอายุครบ 101 ในปีนี้ และไทยกูลิโกะดำเนินธุรกิจมาแล้วกว่า 52 ปี
โดยในระยะหลังมานี้ทางญี่ปุ่นได้พัฒนาผลิตภัณฑ์ที่ส่งเสริมสุขภาพของผู้บริโภค จึงเป็นความตั้งใจแบบเดียวกันสำหรับประเทศไทยและประเทศอื่นๆ ในแถบเอเชียตะวันออกเฉียงใต้ ผ่านการนำเสนอผลิตภัณฑ์คุณภาพแบบฉบับญี่ปุ่นแท้ ทำให้เรามีความมั่นใจว่าอัลมอนด์ โคกะ จะตอบโจทย์ในแง่ของประโยชน์และรสชาติได้เป็นอย่างดี
การเปิดตัว “อัลมอนด์ โคกะ” เกิดขึ้นหลังจากผลิตภัณฑ์อื่นๆ ที่วางจำหน่ายเพื่อส่งเสริมสุขภาพผู้บริโภค เช่น Pocky Wholesome บิสกิตแท่งผสมโฮลวีต, Sunao ไอศกรีมไม่เติมน้ำตาลทราย ซึ่งเป็นการเปิดตัวครั้งแรกของ Health & Wellness Category ที่ครองใจผู้บริโภคทุกเพศทุกวัย และไทยเป็นประเทศแรกในเอเชียตะวันออกเฉียงใต้ที่เปิดตัวแบรนด์ “อัลมอนด์ โคกะ”
จากกระแสสุขภาพที่คนส่วนใหญ่หันมาบริโภคนมอัลมอนด์ หรือนม Plant-based ชนิดอื่นๆ เพิ่มขึ้นเรื่อยๆ ซึ่งถือเป็นเครื่องดื่มนมทางเลือก ส่งผลให้ตลาดนมอัลมอนด์ในประเทศไทยเติบโตต่อเนื่อง โดยตลาด Cereal Milk (ไม่รวมนมถั่วเหลือง) ปี 2565 มีมูลค่ากว่า 960 ล้านบาท และมีแนวโน้มเติบโตไปสู่มูลค่า 3,000 ล้านบาท ในปี 2569 (อ้างอิง: Nielsen, Euromonitor) บริษัทฯ จึงมองเห็นโอกาสในการทำตลาด ด้วยการนำผลิตภัณฑ์นมอัลมอนด์ ภายใต้แบรนด์ “Almond Koka” (อัลมอนด์ โคกะ) ที่ทำยอดขายอันดับ 1 ครองส่วนแบ่งตลาดกว่า 90% ในประเทศญี่ปุ่นเข้ามาทำตลาดในประเทศไทยเสริมทัพ เจาะกลุ่มคนทั่วไปทุกเพศทุกวัย กลุ่มคนที่รักสุขภาพ ผู้ที่แพ้นมวัว และแพ้น้ำตาลแลคโตสที่มีอยู่ในนมวัว
โดยจัดงานเปิดตัวและเปิดตลาด “Glico Almond Koka Thailand: 1st Launch” ในวันอังคารที่ 14 มี.ค.นี้ เวลา 16.00 น. ที่ Central Court @ CentralWorld
การบุกตลาดครั้งนี้ มีการทำตลาดพร้อมกันถึง 3 รสชาติ อาทิ สูตรออริจินัล สูตรไม่เติมน้ำตาล สูตรรสช็อกโกแลต ในขนาด 180 มล. และขนาด 1 ลิตรภายในปี 2566 นี้ ปูพรมครอบคลุมทุกช่องทางขายที่เป็นร้านค้าชั้นนำทั่วประเทศ บริษัทฯ ยังดึงนางเอกดังใหม่-ดาวิกา โฮร์เน่ เป็นพรีเซนเตอร์ช่วยปลุกกำลังซื้อด้วย ตั้งเป้ายึดพื้นที่เครื่องดื่มนมทางเลือกภายในปีแรก รวมถึงมีกิจกรรม 30-day-challenge เพื่อปลุกกระแสการเป็นเครื่องดื่มสำหรับทุกวัน",https://www.khaosod.co.th/economics/news_7559041,https://www.khaosod.co.th/wpapp/uploads/2023/03/%E0%B9%84%E0%B8%97%E0%B8%A2%E0%B8%81%E0%B8%B9%E0%B8%A5%E0%B8%B4%E0%B9%82%E0%B8%81%E0%B8%B0-300x140.jpeg,-
หุ้นไทยร่วงหนัก พิษซิลิคอนวัลเลย์แบงก์ล้ม แรงเทขายนำโดยกลุ่มพลังงาน-ค้าปลีก-อาหาร,เกาะติดกระแสหุ้นและการเงิน,"14 มี.ค. 2566
-
17:17 น.","สรุปภาวะการซื้อขายในตลาดหุ้นไทยวันที่ 14 มี.ค. 2566 วันอังคารที่ผ่านมา ดัชนีปรับตัวลงต่อเนื่อง แรงขายนำโดยหุ้นกลุ่มพลังงาน ค้าปลีก และอาหาร จากความกังวล การล้มละลายของซิลิคอน วัลเลย์ แบงก์ (SVB) จะส่งผลกระทบต่อเสถียรภาพของระบบธนาคาร ประกอบกับนักลงทุนติดตามการรายงาน CPI เดือนก.พ. ของสหรัฐ ซึ่งตลาดคาดที่ +6.0%YoY ส่งผลให้ดัชนี SET Index ปิดตลาดที่ 1,523.89 จุด -49.18 จุด -3.13% มูลค่าการซื้อขาย 103,833.09 ล้านบาท
สำหรับหลักทรัพย์ที่มีมูลค่าการซื้อขายสูงสุด 5 อันดับแรก ได้แก่
1. KBANK มูลค่าการซื้อขาย 63,985 ล้านบาท -1.50, (-1.17%)
2. SCB มูลค่าการซื้อขาย 41,107 ล้านบาท -2.25, (-2.26%)
3. CPALL มูลค่าการซื้อขาย 34,952 ล้านบาท -2.25, (-3.63%)
4. PTT มูลค่าการซื้อขาย 33,299 ล้านบาท -0.75, (-2.48%)
5. AOT มูลค่าการซื้อขาย 33,190 ล้านบาท -1.50, (-2.21%)
ดัชนีอ่อนตัวลงต่อโดยปิดสร้างแท่งเทียนแดงเต็มแท่งติดต่อกัน 2 วันทำการโดยถูกกดดันจาก FOOD MEDIA PACKAGING PROPERTY และ TOURISM ที่นำดัชนีปรับตัวลง ขณะที่ค่าสัญญาณ MACD และ RSI ปรับตัวลงต่อเนื่องเป็นปัจจัยกดดันต่อดัชนีเพิ่มเติม นอกจากนี้ อัตราผลตอบแทนพันธบัตรสหรัฐอายุ 2 ปีและ 10 ปีที่ปรับตัวลงต่อเนื่องสะท้องถึงภาวะ Risk off ทำให้นักลงทุนชะลอการลงทุนในสินทรัพย์เสี่ยง
คำแนะนำ หากไม่หลุดแนวรับ 1,505-1,515 จุดลุ้นรีบาวด์
บริษัทหลักทรัพย์ โกลเบล็ก จำกัด",https://www.khaosod.co.th/economics/stock-monitor/news_7558955,https://www.khaosod.co.th/wpapp/uploads/2023/03/%E0%B8%AB%E0%B8%B8%E0%B9%89%E0%B8%99%E0%B9%84%E0%B8%97%E0%B8%A2-300x140.jpg,-
‘มิลค์บอร์ด’ ไฟเขียวขึ้นราคากลางรับซื้อน้ำนมดิบและน้ำนมโคอุ้มเกษตรกร,เศรษฐกิจ,"14 มี.ค. 2566
-
16:58 น.","นายอภัย สุทธิสังข์ รองปลัดกระทรวงเกษตรและสหกรณ์ เปิดเผยภายหลังเป็นประธานการประชุมคณะกรรมการโคนมและผลิตภัณฑ์นม (มิลค์บอร์ด) ครั้งที่ 1/2566 ณ ห้องประชุมกระทรวงเกษตรและสหกรณ์ ว่า ตามมติที่ประชุมคณะกรรมการโคนมและผลิตภัณฑ์นม (Milk board) ครั้งที่ 5/2565 เมื่อวันที่ 22 ธ.ค. 2565 ได้มอบหมายให้คณะอนุกรรมการจัดทำข้อเสนอราคาน้ำนมโคแลผลิตภัณฑ์นม พิจารณาทบทวนการกำหนดราคาให้สอดคล้องกับสถานการณ์ของต้นทุนที่เปลี่ยนแปลงในแต่ละช่วงเวลา นั้น ในวันนี้คณะอนุกรรมการฯ ชุดดังกล่าวได้นำเสนอหลักเกณฑ์การกำหนดราคากลางรับซื้อน้ำนมโค หน้าศูนย์รวบรวมน้ำนมดิบและหน้าโรงงานแปรรูปผลิตภัณฑ์นม ปี 2566 รวมทั้งหารือในประเด็นที่เกี่ยวข้อง
ซึ่งที่ประชุมมีมติเห็นชอบเรื่อง การทบทวนราคากลางรับซื้อน้ำนมโค ณ ศูนย์รวบรวมน้ำนมดิบ และ ณ โรงงานแปรรูปผลิตภัณฑ์นม ปี 2566 รายละเอียดดังนี้ 1. เห็นชอบให้ปรับราคากลางรับซื้อน้ำนมดิบ หน้าศูนย์รวบรวมน้ำนมดิบ ปี 2566 จากกิโลกรัมละ 19 บาท เป็น 21.25 บาท
2. เห็นชอบให้ปรับราคากลางรับซื้อน้ำนมโค หน้าโรงงานแปรรูปผลิตภัณฑ์นม ปี 2566 จากกิโลกรัมละ 20.25 บาท เป็น 22.75 บาท
3. ให้คณะอนุกรรมการจัดทำข้อเสนอราคาน้ำนมโคและผลิตภัณฑ์นม พิจารณาทบทวนการกำหนดราคากลางรับซื้อน้ำนมโค ณ ศูนย์รวบรวมน้ำนมดิบ และ ณ โรงงานแปรรูปผลิตภัณฑ์นม
ให้สอดคล้องและเหมาะสมกับสถานการณ์ของต้นทุนที่เปลี่ยนแปลงในแต่ละช่วงเวลา
4. ให้กระทรวงพาณิชย์พิจารณาแนวทางในการควบคุมราคาปัจจัยการผลิตและราคาอาหารสัตว์ 5. ให้กระทรวงพาณิชย์พิจารณาการปรับขึ้นราคาผลิตภัณฑ์นม (นมพาณิชย์) ให้เหมาะสม สอดคล้องกับต้นทุนการผลิตที่เพิ่มสูงขึ้นทั้งต้นทุนน้ำนมดิบและต้นทุนอื่นๆ ของผู้ประกอบการ
6. ให้คณะกรรมการอาหารนมเพื่อเด็กและเยาวชน พิจารณาการปรับขึ้นราคาผลิตภัณฑ์นม (นมโรงเรียน) ให้เหมาะสม สอดคล้องกับต้นทุนการผลิตที่เพิ่มสูงขึ้นทั้งต้นทุนน้ำนมดิบและต้นทุนอื่นๆ ของผู้ประกอบการ และเสนองบกลางให้กับหน่วยจัดซื้อ
และ 7. ให้ฝ่ายเลขานุการคณะกรรมการโคนมและผลิตภัณฑ์นมแจ้งมติให้คณะกรรมการอาหารนมเพื่อเด็กและเยาวชนดำเนินการในส่วนที่เกี่ยวข้องต่อไป
ขณะเดียวกัน กระทรวงเกษตรฯ ยังได้พิจารณาแนวทางการแก้ไขปัญหาต้นทุนการผลิตที่เพิ่มสูงขึ้น โดยเฉพาะอาหารสัตว์ รวมทั้งแนวทางอื่นๆ ในการปรับลดต้นทุนและค่าใช้จ่ายอย่างเป็นรูปธรรม เพื่อช่วยเหลือเกษตรกรให้สามารถเลี้ยงโคนมได้อย่างยั่งยืน มิใช่เพียงการปรับขึ้นราคาน้ำนมดิบซึ่งอาจส่งผลกระทบต่อเนื่องไปยังผู้ประกอบการและผู้บริโภคด้วย
ทั้งนี้ คณะกรรมการโคนมและผลิตภัณฑ์นม เสนอรมว.เกษตรและสหกรณ์ เพื่อเสนอคณะรัฐมนตรี (ครม.) อย่างเร่งด่วนต่อไป",https://www.khaosod.co.th/economics/news_7558136,https://www.khaosod.co.th/wpapp/uploads/2023/03/%E0%B8%A1%E0%B8%B4%E0%B8%A5%E0%B8%84%E0%B9%8C%E0%B8%9A%E0%B8%AD%E0%B8%A3%E0%B9%8C%E0%B8%94-300x140.jpeg,-
ครม.ไฟเขียว ออกหวย 6 หลัก 3 หลัก คนถูกไม่ต้องเสียภาษี ไม่มีคนถูกสมทบงวดถัดไป,ข่าวด่วน,"14 มี.ค. 2566
-
13:21 น.","ครม.ไฟเขียว สลากแบบใหม่ หวย 6 หลัก 3 หลัก คนถูกรางวัลไม่ต้องเสียภาษี หากไม่มีคนถูกสมทบงวดถัดไป ออกรางวัลเดือนละ 2 ครั้ง มีขายทั้งแบบใบ-แบบดิจิทัล
เมื่อวันที่ 14 มี.ค.66 ที่ทำเนียบรัฐบาล รายงานข่าวแจ้งว่า ที่ประชุมคณะรัฐมนตรี (ครม.) มีมติเห็นชอบตามที่กระทรวงการคลังเสนอผลิตภัณฑ์ใหม่ (L6 N3) หรือ หวย 6 หลัก 3 หลัก แบ่งออกเป็น
สลาก L6 ออกรางวัล เดือนละ 2 ครั้ง คือ วันที่ 1 และวันที่ 16 ของทุกเดือน จัดให้มีสลาก 2 แบบ แบบใบ จำหน่ายโดยใช้วิธีการพิมพ์จำหน่าย และแบบดิจิทัล จำหน่ายโดยใช้ข้อมูลในระบบ
จัดสรรเงินรางวัลร้อยละ 60 ของยอดการจำหน่ายรวมในแต่ละชุด แบ่งสัดส่วนเงินรางวัลตามประเภทรางวัล 9 ประเภท ดังนี้
รางวัลที่ 1 จำนวน 1 รางวัล รางวัลละ 6 ล้านบาท โอกาสถูก 1/1,000,000
รางวัลข้างเคียงรางวัลที่ 1 จำนวน 2 รางวัล รางวัลละ 100,000 บาท โอกาสถูก 1/500,000
รางวัลที่ 2 จำนวน 5 รางวัล รางวัลละ 200,000 บาท โอกาสถูก 1/200,000
รางวัลที่ 3 จำนวน 10 รางวัล รางวัลละ 80,000 บาท โอกาสถูก 1/100,000
รางวัลที่ 4 จำนวน 50 รางวัล รางวัลละ 40,000 บาท โอกาสถูก 1/20,000
รางวัลที่ 5 จำนวน 100 รางวัล รางวัลละ 20,000 บาท โอกาสถูก 1/10,000
รางวัลเลขหน้า 3 ตัว (จำนวน 1 หมายเลข) จำนวน 2,000 รางวัล รางวัลละ 4,000 บาท โอกาสถูก 1/500
รางวัลเลขท้าย 3 ตัว จำนวน 2,000 รางวัล รางวัลละ 4,000 บาท
รางวัลเลขท้าย 2 ตัว จำนวน 10,000 รางวัล รางวัลละ 2,000 บาท โอกาสถูก 1/500
รวมทั้งสิ้น 14,168 รางวัล 48,000,000 บาท
ทั้งนี้ ผู้ถูกรางวัลได้รับการยกเว้นไม่ต้องเสียภาษีเงินได้บุคคลธรรมดา แต่ต้องชำระอากรแสตมป์ใบรับรางวัลสลากในอัตรา 200 บาท หรือ เศษของ 200 บาท ต่ออากรแสตมป์ 1 บาท ตามประมวลรัษฎากร
สลาก N3 เป็นสลากประเภทสมทบเงินรางวัล คือ หากการออกรางวัลในงวดใดไม่มีผู้ถูกรางวัล จะนำเงินรางวัลที่จัดสรรไว้ไปสมทบเพื่อจ่ายเป็นเงินรางวัลในงวดถัดไปหนึ่งงวด
ทั้งนี้ เงินที่ได้นำไปสมทบเพื่อจ่ายเป็นเงินรางวัลในงวดถัดไป และถ้าไม่มีผู้ถูกรางวัลดังกล่าวอีก ให้นำเงินรางวัลส่งเป็นรายได้แผ่นดิน
สำหรับการจัดสรรเงินรางวัลร้อยละ 60 ของยอดการจำหน่าย แบ่งสัดส่วนเงินรางวัลตามประเภทรางวัล 4 ประเภทรางวัล ดังนี้
รางวัล 3 ตรง การถูกรางวัล ตรงเลข-ตรงหลัก ร้อยละของเงินรางวัล 30 โอกาสถูก 1/1,000
รางวัล 3 สลับหลัก ตรงเลข-สลับหลัก ร้อยละ 30 โอกาสถูก 1/200 (กรณีเลขไม่ซ้ำ) 1/500 (กรณีเลขซ้ำ 2 ตัว)
รางวัล 2 ตรง ตรงเลข-ตรงหลัก ร้อยละ 39 โอกาสถูก 1/100
รางวัลพิเศษ ตรงกับรางวัลพิเศษ ร้อยละ 1 โอกาสถูก 1/จำนวนผู้ถูกรางวัล 3 ตัว
ทั้งนี้ การจ่ายเงินรางวัลแบบผันแปรในแต่ละประเภทรางวัล ยกเว้นรางวัลพิเศษ เงินรางวัลจ่ายเป็นจำนวนเต็ม ไม่มีเศษ โดยเศษของเงินรางวัลทุกรางวัลจะนำไปรวมกับรางวัลพิเศษ เพื่อจ่ายให้กับผู้ถูกรางวัลพิเศษ
รางวัลพิเศษ จะเป็นการสุ่มหมายเลขรางวัลพิเศษจากสลากที่ถูกรางวัล 3 ตรง จำนวน 1 รางวัล
ผู้ถูกรางวัลได้รับการยกเว้นไม่ต้องเสียภาษีเงินได้บุคคลธรรมดา แต่ต้องชำระอากรแสตมป์ใบรับรางวัลสลากในอัตรา 200 บาท หรือ เศษของ 200 บาทต่ออากรแสตมป์ 1 บาท ตามประมวลรัษฎากร
ออกรางวัล เดือนละ 2 ครั้ง คือ วันที่ 1 และวันที่ 16 ของเดือน จัดให้มีสลากแบบดิจิทัล
ที่มา ประชาชาติธุรกิจออนไลน์",https://www.khaosod.co.th/economics/news_7558173,https://www.khaosod.co.th/wpapp/uploads/2023/03/%E0%B8%AB%E0%B8%A7%E0%B8%A2-300x169.jpg,-
ราคาทองขาขึ้น! หลังแบงก์ล้ม นายกสมาคมฯ คาดรูปพรรณพุ่งถึงขนาดนี้,เศรษฐกิจ,"14 มี.ค. 2566
-
12:48 น.","นายกสมาคมค้าทองคำ เผย ราคาทอง ขาขึ้น หลังแบงก์สหรัฐอเมริกาล้มละลาย ลุ้นทองรูปพรรณแตะบาทละ 31,850 บาท ระบุ ต้องติดตามสถานการณ์ใกล้ชิด
วันที่ 14 มี.ค.2566 นายจิตติ ตั้งสิทธิ์ภักดี นายกสมาคมค้าทองคำ เปิดเผยถึงแนวโน้มราคาทองคำในตลาดโลก ว่า แนวโน้มราคายังเป็นขาขึ้น เพราะนักลงทุนยังคงหันมาลงทุนในทองคำซึ่งเป็นสินทรัพย์ที่มั่นคงและปลอดภัยอย่างต่อเนื่อง หลังจากเกิดปัญหาธนาคารให้สหรัฐอเมริกาล้มละลาย
นายจิตติ กล่าวต่อว่า โดยระหว่างนี้จะต้องจับตาสถานการณ์ในสหรัฐอย่างใกล้ชิด เนื่องจากมีการคาดการณ์ว่าอาจจะมีธนาคารปิดตัวเพิ่มอีก 1-2 แห่ง ยิ่งเพิ่มความกังวลให้กับนักลงทุน หันมาลงทุนในทองคำเพิ่มขึ้นไปอีก คาดว่าในช่วง 1-2 วันจากนี้ข่าวดังกล่าวจะกดดันให้ราคาทองคำตลาดโลกพุ่งขึ้นอีกครั้ง
นายจิตติ กล่าวอีกว่า ปกติช่วงนี้เป็นช่วงโลว์ซีซั่นของการซื้อขายทองทั่วโลก แต่หลังจากมีข่าวธนาคารสหรัฐล้มละลาย ในช่วง 3-4 วันที่ผ่านมา ราคาทองคำแท่งกลับปรับตัวเพิ่มขึ้น โดยขายออกปรับขึ้นมาแล้วบาทละ 700 บาท คือขึ้นมาอยู่ที่บาทละ 31,050 บาท ราคารูปพรรณอยู่ที่บาทละ 31,600 บาท
“ซึ่งหากปัญหาบานปลายมีแบงก์สหรัฐล้มเพิ่มอีก คาดว่าช่วง 1-2 วันราคาทองคำแท่งจะปรับขึ้นอีก จากปัจจุบัน 1,902 เหรีญสหรัฐ/ออนซ์ ขึ้นไปเป็นราคาแนวต้านที่ 1,925 เหรียญสหรัฐ/ออนซ์ หรือปรับเพิ่มขึ้นอีกบาทละ 200-300 บาท ทำให้ราคาทองคำแท่ง ขายออกอาจขยับขึ้นมาอยู่ที่บาทละ 31,250-31,350 บาท ขณะที่ทองรูปพรรณอยู่ที่บาทละ31,750-31,850 บาท” นายจิตติ กล่าว
นายจิตติ กล่าวด้วยว่า อย่างไรก็ตาม จะต้องติดตามอัตราแลกเปลี่ยนอย่างใกล้ชิด รวมถึงการประชุมของธนาคารกลางสหรัฐอเมริกาหรือ เฟด ในวันที่ 21 มี.ค. ด้วยว่าจะมีการพิจารณาปรับขึ้นอัตราดอกเบี้ยหรือไม่อย่างไร โดยนักลงทุนจะต้องเข้าลงทุนในระยะสั้น เข้า และออกเร็ว เนื่องจากราคาทองยังคงมีความผัวผวนต่อเนื่อง
อ่านข่าว : ราคาทองวันนี้ 14 มี.ค.66 พุ่งแรงมาก จะซื้อ-จะขายให้ไว เทียบราคาวานนี้",https://www.khaosod.co.th/economics/news_7558038,https://www.khaosod.co.th/wpapp/uploads/2023/03/14-%E0%B8%A3%E0%B8%B2%E0%B8%84%E0%B8%B2%E0%B8%97%E0%B8%AD%E0%B8%87%E0%B8%82%E0%B8%B2%E0%B8%82%E0%B8%B6%E0%B9%89%E0%B8%99-300x169.jpg,-
ราคาทองวันนี้ 14 มี.ค.66 พุ่งแรงมาก จะซื้อ-จะขายให้ไว เทียบราคาวานนี้,ข่าวด่วน,"14 มี.ค. 2566
-
09:51 น.","สมาคมค้าทองคำ เผย ราคาทองวันนี้ เปิดตลาดเช้า พุ่งขึ้นแรงมาก เทียบราคาสุดท้ายวันที่ 13 มี.ค.ที่ผ่านมา โดยทองรูปพรรณขายออกบาทละ 31,600 บาท
ราคาทองคำประจำวันที่ 14 มี.ค.2566 ปรับขึ้น 300 บาท เปรียบเทียบกับราคาสุดท้ายของวันที่ 13 มี.ค.ที่ผ่านมา โดยราคาขายออกทองรูปพรรณ อยู่ที่ 31,600 บาท ตามข้อมูลจากเว็บไซต์ของ สมาคมค้าทองคำ หรือ Gold Traders Association เมื่อเวลา 09.29 น.ที่ผ่านมา
ทองคำแท่งมีราคารับซื้อในประเทศอยู่ที่บาทละ 31,000 บาท ขายออกบาทละ 31,100 บาท ตามประกาศครั้งที่ 1 ขณะที่ทองรูปพรรณ 96.5 เปอร์เซ็นต์ รับซื้ออยู่ที่บาทละ 30,441.28 บาท ขายออกที่ราคา 31,600 บาท ส่วนราคาทองคำโลก หรือ Gold Spot อยู่ที่ 1,905.00 เหรียญสหรัฐ/ออนซ์
สรุปราคาทองคำ วันที่ 14 มี.ค.2566
ประกาศครั้งที่ 1
ทองแท่ง
รับซื้อ บาทละ 31,000 บาท
ขายออก บาทละ 31,100 บาท
ทองรูปพรรณ
รับซื้อ บาทละ 30,441.28 บาท
ขายออก บาทละ 31,600 บาท",https://www.khaosod.co.th/economics/news_7557494,https://www.khaosod.co.th/wpapp/uploads/2023/03/14-%E0%B8%A3%E0%B8%B2%E0%B8%84%E0%B8%B2%E0%B8%97%E0%B8%AD%E0%B8%87%E0%B8%A7%E0%B8%B1%E0%B8%99%E0%B8%99%E0%B8%B5%E0%B9%89-300x169.jpg,-
อสังหาฯแห่ลดราคารับกำลังซื้อเปราะบาง-คาดหวังรัฐอาจมีมาตรการหนุน,อสังหาฯ,"13 มี.ค. 2566
-
19:19 น.","นายพีระพงศ์ จรูญเอก นายกสมาคมอาคารชุดไทย กล่าวว่า ปัจจุบันถือเป็นเวลาที่ดีในการตัดสินใจซื้อที่อยู่อาศัย เนื่องจากภาวะเงินเฟ้อเร่งตัวสูงขึ้น ทำให้ผู้ประกอบการควบคุมค่าใช้จ่ายในการก่อสร้างลำบาก แต่ขณะเดียวผู้ประกอบการจำเป็นต้องลดราคา เพื่อดึงกำลังซื้อผู้บริโภคเนื่องจากเศรษฐกิจไทยยังมีการฟื้นตัวแบบเปราะบาง ส่งผลให้ความต้องการซื้อที่อยู่อยู่อาศัยของผู้บริโภคยังทยอยฟื้นตัวจากหลายปัจจัยรุมเร้า โดยเฉพาะมีภาระค่าครองชีพที่สูงขึ้น
ดังนั้นผู้ที่มีความสามารถในการซื้อ ถือเป็นโอกาสที่ดีเนื่องจากผู้ประกอบการพร้อมที่จะลดราคา เพื่อนำเงินกลับไปฟื้นฟูธุรกิจหลังผ่านความยากลำบากช่วเกิดโควิดในช่วง 2-3 ปีที่ผ่านมา
ทั้งนี้ แม้ว่าผู้บริโภคอาจต้องเผชิญกับมาตรการปล่อยกู้ได้น้อยลงจากธนาคาร ขณะที่อัตราดอกเบี้ยที่มีแนวโน้มสูงขึ้น สิ่งเหล่านี้จะถูกชดเชยด้วยความอยากขาย อยากลดราคาของผู้ประกอบการ ดังนั้น 3 สมาคม ประกอบด้วย สมาคมอสังหาริมทรัพย์ไทย สมาคมบ้านจัดสรร และสมาคมอาคารชุดไทย เตรียมจัดงานมหกรรมบ้านและคอนโด ครั้งที่ 43 นี้ จัดระหว่าง 23-26 มี.ค.นี้ ที่ฮอลล์ 5 ชั้น LG ศูนย์การประชุมแห่งชาติสิริกิติ์
โดยผู้บริโภคจะมีอำนาจการต่อรองสูง แม้การควบคุมต้นทุนจะลำบากแต่ผู้ประกอบก็ยอมลดราคาขาย และในช่วงต่อจากนี้หากภาคท่องเที่ยวของไทยกลับมาฟื้นตัวได้ดี เชื่อว่าการจัดงานมหกรรบ้านและคอนโดฯ ที่จะมีขึ้นอีกครั้งในปลายปีนี้อีกครั้ง ก็มั่นใจว่าผู้ประกอบการจะไม่มีการลดราคาให้อีกแล้ว ยิ่งกว่านั้นในปี 2567 เชื่อว่าราคาบ้านจะปรับขึ้นแน่นอน
ขณะที่นายมีศักดิ์ ชุนหรักษ์โชติ นายกสมาคมอสังหาริมทรัพย์ไทย กล่าวว่า ทุกครั้งที่ภาวะอสังหาริมทรัพย์เริ่มชะลอตัว ภาครัฐจะออกมาตรการเข้ามาสนับสนุนกำลังซื้อผู้บริโภค ครั้งนี้ก็เช่นกัน ซึ่งที่ผ่านมาภาวะตลาดอสังหาริมทรัพย์เริ่มชะลอตัวลง ประกอบกับรายได้จากภาคธุรกิจส่งออกของไทยที่ได้รับผลกระทบจากเศรษฐกิจโลกชะลอตัว ดังนั้นการที่จะสร้างกิจกรรมทางเศรษฐกิจให้กับประเทศได้ มองว่าภาครัฐคงจะต้องมีมาตรการออกมาสนับสนุนการซื้อขายอสังหาริมทรัพย์อย่างแน่นอน
ทางด้านนายวสันต์ เคียงศิริ นายกสมาคมธุรกิจบ้านจัดสรร กล่าวว่า ปัจจุบันธนาคารพาณิชย์ยังคงแข่งขันการให้บริการสินเชื่อที่อยู่อาศัย โดยแต่ละธนาคารมีเกณฑ์การพิจารณาคุณสมบัติของผู้กู้แตกต่างกันไป ทำให้ผู้บริโภคมีทางเลือกมากขึ้น โดยเฉพาะสำหรับผู้ที่มาร่วมในงานมหกรรมบ้านและคอนโด ในครั้งนี้จะได้รับความสะดวกมากขึ้น อีกทั้งยังได้ข้อเสนอพิเศษด้านสินเชื่อที่ไม่เหมือนกับการขอสินเชื่อผ่านธนาคารสาขาทั่วไป
สำหรับงานมหกรรมบ้านและคอนโด ครั้งที่ 43 จะมีบูธจากผู้ประกอบการมากกว่า 200 บริษัท รวมโครงการอสังหาฯ มากกว่า 1,000 รายการ ครอบคลุมทุกรูปแบบ ทุกราคา ทุกทำเล ตลอดจนธนาคารพาณิชย์ ที่มาร่วมออกบูธนำเสนอสินเชื่ออัตราพิเศษพร้อมให้คำปรึกษาทางการเงินด้านสินเชื่ออีกด้วย",https://www.khaosod.co.th/economics/house-condo/news_7557102,https://www.khaosod.co.th/wpapp/uploads/2023/03/%E0%B8%A1%E0%B8%AB%E0%B8%81%E0%B8%A3%E0%B8%A3%E0%B8%A1%E0%B8%9A%E0%B9%89%E0%B8%B2%E0%B8%991-1-300x140.jpeg,-
เอสโคล่า จัดเต็มคาราเบล อัพเลเวลแบรนด์ในรอบทศวรรษ ท้าชนศึกน้ำดำรับหน้าร้อน,เศรษฐกิจ,"13 มี.ค. 2566
-
19:10 น.","น.ส.สุภรณ์ เด่นไพศาล ผู้อำนวยการสำนักการตลาด สายธุรกิจเครื่องดื่มไม่มีแอลกอฮอล์ ประเทศไทย บริษัท ไทยดริ้งค์ จำกัด กล่าวว่า บริษัทอัพเลเวลแบรนด์ เอส โคล่า เป็นการขับเคลื่อนแบรนด์ครั้งยิ่งใหญ่และครอบคลุมในทุกมิติการตลาดในรอบ 10 ปี และพร้อมตั้งเป้าเป็นตัวแทนน้ำอัดลมสัญชาติเอเชียที่จะยืนสู้ศึกในตลาดน้ำอัดลมประเทศไทยมูลค่ากว่า 57,000 ล้านบาท แบบสมศักดิ์ศรี
ด้วยการสร้างความแตกต่างให้กับแบรนด์ผ่านการถอดบทเรียนความสำเร็จ ความท้าทาย และจับอินไซต์ของวัยรุ่นเอเชียที่ว่า ทุกคนมีความ Awesome อยู่ในตัวเอง ไม่จำเป็นต้องสมบูรณ์แบบ ขอแค่ได้แสดงออกในรูปแบบของตัวเอง และต้องการโอกาสให้ได้ทำตามแพชชันที่มี ภายใต้แคมเปญการสื่อสาร ‘Born to be Awesome เกิดมาซ่า..กล้าเป็นตัวเอง’
หลายปีที่ผ่านมาคนรุ่นใหม่ชาวเอเชียที่มีความกล้าความสามารถได้ก้าวขึ้นมามีบทบาทในเวทีระดับโลก รวมทั้งได้รับการยอมรับและความนิยมทั่วโลก โดยเฉพาะซอฟต์พาวเวอร์ด้านบันเทิง ดนตรี กีฬา แฟชั่น อาหาร ฯลฯ เอส โคล่า ซึ่งสนับสนุนความกล้าและความเป็นตัวเองของคนรุ่นใหม่ จึงสร้างสรรค์แคมเปญการสื่อสาร “Born to be Awesome เกิดมาซ่า..กล้าเป็นตัวเอง” สร้างความแตกต่างให้เอส โคล่า ด้วยการวางจุดยืนในฐานะเพื่อนของคนรุ่นใหม่ โดยเฉพาะกลุ่ม Gen Zest (Gen Z+est) โดยแบรนด์พร้อมสนับสนุนทุกแพชชันของคนรุ่นใหม่ ให้มีความกล้าในการแสดงออกถึงความ Awesome ในแบบของตัวเอง
ความ Awesome ที่ 1 Awesome Taste: เอส โคล่า สูตรใหม่ ที่ปรับมาจากคำแนะนำของผู้บริโภค ทางทีมพัฒนาสินค้าของเอส โคล่า ได้คัดเลือกเครื่องเทศ (Spice) หลักยอดนิยมของชาวเอเชีย ทั้งซินนามอน กานพลู และเมล็ดโคล่า ผสมผสานอย่างลงตัวจนได้รสชาติที่กลมกล่อม หอม อร่อย ซ่า สดชื่นขึ้น
โดย เอส โคล่า เวอร์ชันล่าสุด ที่ผ่านการวิจัยผลิตภัณฑ์ด้านความพึงพอใจจากผู้บริโภคทั่วประเทศร่วมกับบริษัท อิปซอสส์ ประเทศไทย ได้คะแนนความพึงพอใจในรสชาติสูงถึง 98% (วิจัยเมื่อเดือนก.พ. 2565)
ความ Awesome ที่ 2 Awesome Look: มาพร้อมโลโก้ดีไซน์ใหม่ที่ทั้งลายเส้นและสีสันสะท้อนถึงความทันสมัยผสมผสานเข้ากับกลิ่นอายของความโมเดิร์นสไตล์เอเชีย และมีการปรับใช้โลโก้เดียวกันทั้งน้ำโคล่าและน้ำสี มาพร้อมบรรจุภัณฑ์ที่ได้รับการออกแบบด้วยลายกราฟิกสปาร์คกลิ้งและสีสัน สะท้อนความเท่ ทันสมัย ซ่า สดชื่น ซึ่งเป็นความโดดเด่นของเอสได้อย่างลงตัวในทุกรสชาติ (เอส โคล่า เอส โคล่า ชูการ์ฟรี เอสสตรอเบอร์รี เอสครีมโซดา เอสส้ม เอสซอลตี้ลิ้นจี่ เอสเกรปเบอร์รี เอสกามิกาเซ่ เอสพิงค์บอมบ์ และเอสเลมอนไลม์)
ความ Awesome ที่ 3 Awesome Campaign: ส่งแคมเปญโดนใจคน Gen Zest ขยายฐานลูกค้าทั้งไทยและเอเชีย ดึงไอดอลตัวแทนคนรุ่นใหม่ชาวเอเชียทั้งเกาหลี-ไทย ที่ได้รับความนิยมสูงสุดในแต่ละวงการ นำทีมโดย “ชาอึนอู” สุดยอดความ Awesome ซูเปอร์สตาร์ระดับเอเชีย “โบกี้ไลออน” สุดยอดนักร้องหญิงแห่งปี เจ้าของเพลงฮิตทั่วประเทศ “Yes Indeed” สุดยอดวงดนตรีน้องใหม่ ที่สร้างปรากฏการณ์สยามแตก และ “3 สาวนักวอลเลย์บอลนิวเจน” สุดยอดนักกีฬาวอลเลย์บอลสายเลือดใหม่ ที่รวมพลังคนไทยทั่วประเทศร่วมเชียร์ รวมตัวกันเป็นครั้งแรกในภาพยนตร์โฆษณาชุด “เอส โคล่า Born to be Awesome” เพื่อชวนคนรุ่นใหม่ Gen Zest ลิ้มรสความอร่อยซ่าของเอส โคล่า และกล้าเป็นตัวเอง
นอกจากนี้ ยังเปิดแคมเปญ Vote Awesome or not ให้ทั่วประเทศได้โหวตความอร่อย ซ่า Awesome ของ เอส โคล่า สูตรใหม่ เพียง Scan QR Code บนบรรจุภัณฑ์เอสของทุกขนาด เพื่อร่วมเป็นส่วนหนึ่งในการแสดงความคิดเห็นของคุณที่มีต่อรสชาติใหม่ของเอส โคล่า พร้อมแจกตัวอย่างผลิตภัณฑ์มากกว่า 1 ล้านกระป๋องทั่วประเทศ และกิจกรรมอื่นๆ อีกมากมาย เช่น กิจกรรมโร้ดโชว์เจาะกลุ่มเจนซี ในโรงเรียนและมหาวิทยาลัย รวมทั้งจับมือช่องทางร้านอาหารพาร์ตเนอร์ เช่น Grab Food เป็นต้น สั่งอาหารรับฟรีทันที เอส โคล่า 1 กระป๋องเพื่อดื่มคู่กับมื้ออาหาร และทั้งยังมีแผนเปิด Awesome Stage ให้ Gen Zest ได้มาโชว์ความซ่าชวนกล้าเป็นตัวเองอีกด้วย
ทั้งนี้ ข้อมูลจากนีลเส็นไอคิว (ม.ค.-ธ.ค. 2565) ตลาดน้ำอัดลมมีมูลค่า 57,000 ล้านบาท มีการเติบโตเชิงปริมาณ 2% โดยเอส โคล่า มีส่วนแบ่งทางการตลาดที่ 8% มีการเติบโตที่ 9% จากช่วงเดียวกันของปีที่ผ่านมา",https://www.khaosod.co.th/economics/news_7556969,https://www.khaosod.co.th/wpapp/uploads/2023/03/%E0%B9%80%E0%B8%AD%E0%B8%AA-%E0%B9%82%E0%B8%84%E0%B8%A5%E0%B9%88%E0%B8%B2-300x140.jpeg,-
"วิจารณ์ยับ! สถานีโทรทัศน์เกาหลี ตัดคำพูด-บิดเบือน สปีช ""มิเชล โหย่ว"" บนเวทีออสการ์",เด่นออนไลน์,"15 มี.ค. 2566
-
12:34 น.","จากคำพูดสร้างแรงบันดาลใจ “มิเชล โหย่ว” สู่การ ตัดคำพูด-เซ็นเซอร์ ของสถานี SBS สังคมตั้งคำถาม อคติทางเพศ-วัฒนธรรมชายยังเป็นใหญ่ ในสังคม!?
  “For all the little boys and girls who look like me watching tonight, this is a beacon of hope and possibilities. This is proof that – dream big , dreams do come true. And ladies, don’t let anybody tell you you are ever past your prime. Never give up.
(แด่ผู้หญิงและผู้ชายทุกคนที่ดูคล้ายฉัน นี่ คือ สัญญาณแห่งความหวัง และความเป็นไปได้เป็นหลักฐานพิสูจน์ว่าความฝันที่ยิ่งใหญ่เป็นจริงได้ และผู้หญิงทุกคน อย่าให้ใครมาบอกพวกคุณว่า ช่วงเวลาทองของคุณได้ผ่านพ้นไปแล้ว อย่ายอมแพ้)”
  ความรู้สึกของนักแสดงหญิง “มิเชล โหย่ว (Michelle Yeoh)” ผู้ที่ได้คว้ารางวัลออสการ์สาขานักแสดงนำหญิงยอดเยี่ยม จากภาพยนตร์เรื่อง ‘Everything Everywhere All at Once’ ที่ได้เปล่งออกมาในงานประกาศรางวัลออสการ์ (Oscars) ครั้งที่ 95 ประจำปี 2023
แม้แสงสปอร์ตไลท์จะส่องไปที่เธอ จากการคว้ารางวัลนักแสดงนำหญิงยอดเยี่ยมแล้วนั้น ความสามารถ ความทุ่มเท ก็เป็นที่ยอมรับ เธอยังสร้างประวัติศาสตร์ เป็นนักแสดงหญิงจากเอเชียคนแรกที่สามารถคว้ารางวัลนี้
ทว่าหลังจากงานออสการ์จบลงไปแล้ว ก็ยังมีการกล่าวถึงประเด็นนี้กันอยู่ รวมถึงกำลังเป็นดราม่าเดือด0kdประเทศเกาหลีใต้
เนื่องจากสถานีโทรทัศน์หลัก SBS เซ็นเซอร์ความพูดที่เธอกล่าวขณะรับรางวัลออสการ์ ในท่อนที่เธอพูดฝากถึงผู้หญิงทุกคนว่า “And ladies, don’t let anybody tell you you are ever past your prime.” หรือ “…คุณผู้หญิง อย่าให้ใครมาบอกคุณว่า เวลาทองของคุณได้ผ่านพ้นไปแล้ว” โดยตัดคำว่า “Ladies” ออก
ทั้งนี้ เมื่อมีคนตั้งข้อสังเกต และได้ทวงถามทางไปยังสถานีต้นเรื่อง ซึ่งทางสถานีก็ได้ตอบว่า “คำพูดของมิเชล เหมาะกับทุกคนไม่ใช่แค่ผู้หญิงอย่างเดียว เลยตัดคำนั้นออก”
แน่นอนว่ากลายเป็นประเด็นร้อนในทันที ว่าสิ่งที่มิเชล โหย่ว พูดถึง ‘ผู้หญิง’ มันมีความผิดตรงไหน ทำไมต้องมีการบิดเบือนคำพูดด้วย เพราะเป็นเพียงคำพูด ที่สร้างแรงบันดาลใจส่งถึงผู้หญิงทุกคน
โดยเป็นที่รู้กันว่ากว่าที่ ‘มิเชล โหย่ว’ จะมาถึงจุดที่ถูกยอมรับ เธอฝ่าฟัน ก้าวผ่านอคติและการกีดกัน ไม่ว่าจะเป็นทางเพศ และเชื้อชาติมามากแค่ไหน
งานนี้ทางสังคมโซเชียลฯ ต่างออกมาแสดงความคิดเห็น ถึงความบอบบางของความปิตาธิปไตยของประเทศเกาหลี ที่ลดคุณค่าทางเพศ อีกทั้งพยายามไม่ให้มีคอนเทนต์สร้างแรงบันดาลใจ ปลุกความมั่นใจให้ผู้หญิงเลย
เพราะสิ่งที่กำลังจะเอ่ยถึงนี้ ไม่ใช่เรื่องใหม่ แต่เป็นเรื่องที่เรารับรู้ และได้ยินได้ฟังกันมาตลอดหลายยุคหลายสมัย ดังนั้นการกระทำดังกล่าวเลยถูกประณามอย่างมากเลยทีเดียว
ขอบคุณข้อมูล : never.com , twitter
ขอบคุณภาพ : instagram “michelleyeoh_official“",https://www.khaosod.co.th/around-the-world-news/news_7559929,https://www.khaosod.co.th/wpapp/uploads/2023/03/%E0%B8%9B%E0%B8%81%E0%B8%94%E0%B8%A3%E0%B8%B2%E0%B8%A1%E0%B9%88%E0%B8%B2%E0%B9%80%E0%B8%81%E0%B8%B2%E0%B8%AB%E0%B8%A5%E0%B8%B5%E0%B8%A1%E0%B8%B4%E0%B9%80%E0%B8%8A%E0%B8%A5%E0%B9%82%E0%B8%AB%E0%B8%A2%E0%B9%88%E0%B8%A74-27-300x169.jpg,"Michelle Yeoh , Oscars 2023 , ออสการ์ 2023 , มิเชล โหย่ว , Oscars , "
ลุงบราซิลฉุน! ถูกเตือน “คุยมือถือเสียงดัง” ชักมีดเสียบอกสาวแม่ลูกหนึ่งดับสลด,รอบโลก,"14 มี.ค. 2566
-
22:40 น.","ลุงบราซิลฉุน! – เดอะซัน เปิดเผยภาพเหตุการณ์ความรุนแรงจากคดีสะเทือนขวัญใน ประเทศบราซิล คดีชายหัวร้อนแทงหญิงสาวที่มีปากเสียงกันเพราะเข้าไปเตือนเรื่อง คุยโทรศัพท์ เสียงดังเกินไป แม้จะเป็นการทะเลาะด้วยเรื่องเล็กๆ แต่กรณีนี้ลงเอยด้วยความสูญเสียเพราะหญิงคนดังกล่าวทนพิษบาดแผลไม่ไหวและเสียชีวิตในเวลาต่อมา
เหตุการณ์นี้เกิดขึ้นในเมืองโฟร์ตาเลซา รัฐเซอารา ทางตะวันออกเฉียงเหนือของประเทศ เมื่อวันที่ 4 มี.ค.ที่ผ่านมา นางฟาบิลลิส เฟลิปเป เด อัลเมดา คุณแม่ยังสาววัย 37 ปี เดินทางไปที่บาร์แห่งหนึ่งเพื่อพบปะเพื่อนฝูงหลังเลิกงาน
ลุงบราซิลฉุน! – Fabills Felipe de Almeida, 37, was stabbed after confronting a drunk man for talking loudly. Fabills Felipe de Almeida, 37, had to be propped up by bystanders in the street as blood poured from her chest outside a bar in Brazil. Credit: Jam Press
ระหว่างที่ฟาบิลลิสยืนคุยกับเพื่อนด้านนอกบาร์ นายเอเบอร์ซัน เด โอลิเวร่า วัย 51 ปี ซึ่งนั่งดื่มสุราจนเริ่มมีอาการเมา เดินออกมาหน้าร้านเพื่อคุยโทรศัพท์มือถือ แต่นายโอลิเวร่าคุยเสียงดังจนรบกวนคนรอบข้าง ฟาบิลลิสเลยตัดสินใจเดินเข้าไปหาเพื่อตักเตือนให้เบาเสียงสนทนา
คลิปวิดีโอจากกล้องวงจรปิดในพื้นที่เผยให้เห็นทั้งคู่เถียงกันอย่างดุเดือด ต่อมาฟาบิลลิสเงื้อมือขึ้นตบนายโอลิเวร่าซึ่งขณะนั้นในมือข้างขวากำมีดอยู่เล่มหนึ่ง และแทบจะทันทีทันใดชายเมาก็ยกมีดขึ้นแทงเข้าที่อกของฟาบิลลิส ท่ามกลางความตกใจของผู้เห็นเหตุการณ์ ส่วนผู้ก่อเหตุหลบหนีไปได้
แม้ฟาบิลลิสทรงตัวยืนได้ในช่วงต้น แต่เลือดเริ่มไหลจากบาดแผลและนองท่วมทั่วพื้น ขณะที่พลเมืองดีช่วยกันพาหญิงสาวส่งโรงพยาบาล โดยหญิงสาวพักรักษาตัวนาน 2 วันก่อนอาการทรุดหนักและเสียชีวิตในที่สุด ด้านตำรวจระบุว่ากำลังเร่งเก็บหลักฐานและสอบสวนเพื่อนำตัวคนร้ายมาดำเนินคดี
The mum-of-one allegedly became embroiled in a fatal row with Eberson de Oliveira, 51. Shocking CCTV footage shows how her verbal altercation with the bloke before it turned deadly on March 4 in the city of Fortaleza. The mum-of-one had just finished her shift in a local shop when she fatefully headed to meet friends for happy hour at a nearby petrol station bar. Credit: Jam Press Vid
ลุงบราซิลฉุน! – She was seen walking towards him on CCTV footage before being knifed. Suspect Eberson de Oliveira, 51, was also boozing there when she arrived, according to authorities. Credit: Jam Press Vid
ลุงบราซิลฉุน! – Members of the public had to prop her up as blood gushed from her wound. A row between the pair is said to have erupted after he stood next to Fabills and began talking loudly on the phone. Credit: Jam Press Vid
The suspect was arrested on March 9 after the shop assistant died in hospital. Chilling surveillance clips from outside of the establishment show the victim challenging a drunk Oliveria and appearing to shout in his face. Credit: Jam Press Vid
 ข่าวที่เกี่ยวข้อง:
หญิงเกาหลีใต้ฉุนจัด ชักมีดไล่แทงกลางสถานีรถไฟ เหตุโดนเรียก “อาจุมม่า”
ระทึกทั้งลำ ผู้โดยสารป่วนหวังเปิดประตูฉุกเฉิน แต่ไม่สำเร็จ-หันไปคว้าช้อนหักแทงคอแอร์สาว",https://www.khaosod.co.th/around-the-world-news/news_7558926,https://www.khaosod.co.th/wpapp/uploads/2023/03/mumstabbedtodeathafterconfronting-01-300x169.jpg,"ลุงบราซิลฉุน! , คุยเสียงดัง , แทงดับ , ทะเลาะ , บราซิล , "
ฝูงลิงบาบูน “รัวปาหิน” กลุ่มนักปีนเขารีบโรยตัวหนี “พลาดตกผา” ขาหัก 3 คน,รอบโลก,"14 มี.ค. 2566
-
21:40 น.","ฝูงลิงบาบูน “รัวปาหิน” – เดอะซัน รายงานเหตุระทึกใน แอฟริกาใต้ หลังจากฝูง ลิงบาบูน บุกจู่โจมกลุ่มนักท่องเที่ยว และเป็นเหตุให้นักปีนเขา 3 คนขาหัก ระหว่างรีบโรยตัวลงจากหน้าผาสูงเพื่อหนีการโจมตีขว้างก้อนหินของฝูงบาบูน
เหตุดังกล่าวเกิดขึ้นบริเวณหุบเขาแบนโฮก เมืองสเตลเลนบอช ห่างจากนครเคปทาวน์ เมืองหลวงฝ่ายนิติบัญญัติของประเทศ ไปทางตะวันออกราว 60 กิโลเมตร เจ้าหน้าที่ท้องถิ่นระบุว่ากลุ่มนักปีนเขาเผชิญหน้ากับฝูงลิงบาบูนซึ่งอยู่บนหน้าผาเหนือช่องทางน้ำตกขณะที่สมาชิก 2 คนของกลุ่มกำลังโรยตัวลงมาด้านล่าง
Wilderness Search and Rescue crew members are seen evacuating the injured hikers out of the Banhoek mountains in South Africa. The group of seven were hiking in the Banhoek Mountains, South Africa, when they came under attack from the peeved primates. Credit: JAMIE PYATT – Supplied
จากนั้นเริ่มขว้างปาก้อนหินขนาดใหญ่ใส่สมาชิกอีก 5 คนที่ยังอยู่ด้านบน โดยหินบางก้อนมีน้ำหนักเกือบ 60 กิโลกรัม กลุ่มนักปีนเขาที่เหลือจึงรีบโรยตัวหนีการโจมตีของฝูงบาบูน แต่หินหลายก้อนที่ถูกขว้างกระทบเข้ากับหน้าผาและแตกออกกลายเป็นเศษหินแหลมคม บาดเข้าที่ขาของนักปีนเขา 3 คนซึ่งตกใจและทำให้ตกกระแทกพื้นด้านล่างจนขาหัก
หนึ่งในนักปีนเขาที่อยู่ด้านล่างเห็นสถานการณ์ไม่สู้ดีเลยรีบโทรศัพท์แจ้งเหตุฉุกเฉินและขอความช่วยเหลือ ไม่นานนักหน่วยเฮลิคอปเตอร์ฉุกเฉินแอร์ เมอร์ซีย์ เซอร์วิส ก็มาถึงจุดเกิดเหตุพร้อมทีมกู้ภัย โดยนำตัวนักปีนเขา 3 คนที่ขาหักไปส่งยังจุดรวมพลซึ่งมีรถพยาบาลฉุกเฉินรอนำตัวผู้บาดเจ็บไปส่งโรงพยาบาล
ฝูงลิงบาบูน “รัวปาหิน” – The group had to be rescued from a precarious cliff’s edge near Stellenbosch. The unusual site of men abseiling down the mountain face was believed to have agitated the baboons up above, who started sending rocks down in their direction. The remaining five hikers suddenly came under fire from the barrage of stones with a 130lb boulder landing between them. Credit: JAMIE PYATT – Supplied
ด้านผู้เชี่ยวชาญอันดับวานรในแอฟริกาใต้ กล่าวว่า “ลิงบาบูนสามารถขว้างปาก้อนหินได้ แต่พวกมันทำได้แค่การโยนเท่านั้น หัวไหล่ของบาบูนทำมุมกับกระดูกซี่โครงซึ่งต่างจากมนุษย์ และมีลักษณะแบนเข้าด้านข้าง ดังนั้นพวกมันจึงทำได้เพียงเหวี่ยงใต้วงแขน แต่พวกมันก็ขว้างได้แรงมาก
ไม่ว่าจะจงใจโยนหินใส่นักปีนเขาหรือแค่ทำเพื่อไล่คนกลุ่มนี้ ผมเดาว่าคงไม่มีใครรู้ แต่นั่นเป็นหินจำนวนมากที่บังเอิญกระเทาะออก ลิงบาบูนมีความอยากรู้อยากเห็นและอารมณ์เสียได้ง่ายจากสิ่งที่ไม่คุ้นเคย และในกรณีนี้พวกมันน่าจะเคยชินกับคนที่เดินไปตามทางของหน้าผามากกว่า ไม่ใช่การโรยตัวลงมา”
ฝูงลิงบาบูน “รัวปาหิน” – Three men were hoisted out by a chopper after suffering broken bones. Credit: JAMIE PYATT – Supplied
ฝูงลิงบาบูน “รัวปาหิน” – Emergency crews airlifted the injured victims out of the mountains. Credit: JAMIE PYATT – Supplied
 ข่าวที่เกี่ยวข้อง:
ลิงบาบูนโผล่ร้านอาหาร “วางมาด” นั่งบนโต๊ะเหมือนคน กินเรียบร้อย-มารยาทงาม",https://www.khaosod.co.th/around-the-world-news/news_7558369,https://www.khaosod.co.th/wpapp/uploads/2023/03/baboonsrampage-02-300x169.jpg,"ลิงโจมตี , ฝูงลิงบาบูน “รัวปาหิน” , ตกผา , ลิงบาบูน , นักปีนเขา , แอฟริกาใต้ , "
รถตู้ซิ่งกวาดคนเดินถนนดับเจ็บอื้อ แคนาดาจับคนขับทันควันสอบเครียด,รอบโลก,"14 มี.ค. 2566
-
18:30 น.","รถตู้ซิ่งกวาดคนเดินถนนดับเจ็บอื้อ แคนาดาจับคนขับทันควันสอบเครียด
รถตู้ซิ่งกวาดคนเดินถนนดับเจ็บอื้อ – วันที่ 14 มี.ค. รอยเตอร์รายงานว่า เกิดเหตุรถตู้พุ่งชนผู้คนที่เดินอยู่ตามท้องถนนที่เมืองอัมควิ รัฐควิเบก ประเทศแคนาดา มีผู้เสียชีวิตเบื้องต้น 2 ราย บาดเจ็บอีก 9 คน ส่วนคนขับถูกจับกุมทันควันและอยู่ระหว่างถูกตำรวจสอบสวน
เฮเลน แซ็ง-ปิแอร์ โฆษกหญิงสำนักงานตำรวจรัฐควิเบก กล่าวว่า สาเหตุยังอยู่ระหว่างการสอบสวน เบื้องต้นยืนยันว่า ผู้ขับขี่เป็นชายอายุ 38 ปี ถูกจับกุมแล้ว
รายงานระบุว่า ตำรวจได้รับโทรศัพท์แจ้งเหตุฉุกเฉินเพื่อเวลาประมาณ 15.00 น. ตามเวลาท้องถิ่น จึงรุดไปยังที่เกิดเหตุพบผู้บาดเจ็บถูกรถตู้ไล่ชนบนถนนตลอดสายในเมืองอัมควิ อยู่ห่างจากนครมอนทรีออล มหานครใหญ่ที่สุดของรัฐควิเบก ไปทางตะวันออกเฉียงเหนือราว 650 กิโลเมตร
ตำรวจยังพบผู้บาดเจ็บสาหัสด้วย 2 ราย เป็นชายอายุ 70 ปีเศษ และ 60 ปีเศษ ซึ่งต่อมาทนพิษบาดแผลไม่ไหวและเสียชีวิต ขณะที่นายจัสติน ทรูโด นายกรัฐมนตรีแคนาดา ทวีตแสดงความเสียใจต่อครอบครัวของเหยื่อผู้เคราะห์ร้ายจากเหตุการณ์ที่เกิดขึ้น
ทั้งนี้ เหตุดังกล่าวเกิดขึ้นเพียง 1 เดือน ให้หลังเหตุรถบัสพุ่งชนศูนย์ดูแลเด็กเล็กที่ชานเมืองมอนทรีออล ส่งผลให้มีเด็กเล็กเสียชีวิต 2 ราย ส่วนคนขับถูกแจ้งข้อหาฆาตกรรมผู้อื่น",https://www.khaosod.co.th/around-the-world-news/news_7558189,https://www.khaosod.co.th/wpapp/uploads/2023/03/%E0%B8%9B%E0%B8%81%E0%B8%84%E0%B8%A7%E0%B8%B4%E0%B9%80%E0%B8%9A%E0%B8%81%E0%B9%80%E0%B8%A5%E0%B8%B7%E0%B8%AD%E0%B8%94-300x169.jpg,-
"เบอร์ลินอนุญาตผู้หญิง""เปลือยท่อนบน""ว่ายน้ำสาธารณะ-ส่งเสริมความเท่าเทียม",รอบโลก,"14 มี.ค. 2566
-
17:30 น.","เรียกได้ว่าเป็นเรื่องน่ายินดี กรุงเบอร์ลิน เมืองหลวงของเยอรมนีอนุญาตให้ผู้หญิงเปลือยอกในสระว่ายน้ำสาธารณะเช่นเดียวกับผู้ชาย ยกระดับความเท่าเทียมทางเพศ
เอพี รายงานว่า รัฐบาลกรุงเบอร์ลินอนุญาตให้ผู้หญิงและเพศอื่นเปลือยท่อนบนว่ายน้ำสาธารณะทุกแห่ง เพื่อยกระดับความเท่าเทียมทางเพศ โดยไม่ถือเป็นการอนาจาร
นโยบายดังกล่าวมีขึ้นหลังจากผู้หญิงคนหนึ่งถูกห้ามไม่ให้ใช้สระว่ายน้ำสาธารณะแห่งหนึ่งในกรุงเบอร์ลินโดยไม่สวมชุดว่ายน้ำปิดท่อนบนเมื่อเดือนธันวาคม 65 และได้ร้องเรียนไปยังหน่วยตรวจการรัฐของสำนักยุติธรรม ความหลากหลาย และการต่อต้านการเลือกปฏิบัติ เทศบาลกรุงเบอร์ลิน
ภายหลังหน่วยงานดังกล่าวพิจารณาและลงความเห็นว่า ผู้หญิงคนดังกล่าวตกเป็นเหยื่อของการเลือกปฏิบัติจริง ก่อนจะมีการประกาศให้ผู้ใช้บริการสระว่ายน้ำสาธารณะในเบอร์ลินทุกคน ไม่ว่าจะเป็นผู้หญิง ผู้ชาย และผู้ที่ไม่ต้องการระบุว่าเป็นหญิงหรือชาย สามารถเปลือยท่อนบนว่ายน้ำได้ตามต้องการโดยเท่าเทียม
cr. CNN
อย่างไรก็ตาม ดร.ดอริส ลิบเชอร์ หัวหน้าสำนักงานผู้ตรวจการแผ่นดิน ออกแถลงชื่นชมนโยบายว่าการอนุญาตให้คนทุกเพศเปลือยท่อนบนใช้บริการสระว่ายน้ำสาธารณะนี้ถือเป็นอีกก้าวหนึ่งของความเท่าเทียมทางเพศของกรุงเบอร์ลิน
“หน่วยตรวจการรัฐยินดีมากๆ ต่อการตัดสินใจนี้ เพราะมันสร้างสิทธิที่เท่าเทียมให้กับชาวเบอร์ลินทุกคน ไม่ว่าชาย หญิง หรือเพศอื่นๆ และเพราะว่ามันสร้างความมั่นใจทางกฎหมายให้กับพนักงานสระว่ายน้ำด้วย” ดร. ลิบเชอร์ กล่าวเสริม
ทั้งนี้ กรุงเบอร์ลินไม่ใช่เมืองแรกของเยอรมนีที่อนุญาตให้คนทุกเพศเปลือยท่อนบนว่ายน้ำในสระว่ายน้ำสาธารณะ โดยก่อนหน้านี้ “เมืองเกิททิงเงน” ในภาคกลางของประเทศได้ประกาศนโยบายดังกล่าวตั้งแต่เดือนพฤษภาคม 65 ที่ผ่านมา หลังจากเกิดเรื่องร้องเรียนคล้ายกัน
ภาพประกอบ",https://www.khaosod.co.th/around-the-world-news/news_7558964,https://www.khaosod.co.th/wpapp/uploads/2023/03/33-12-300x169.jpg,-
'ออสเตรเลีย'ตกลงซื้อเรือดำน้ำนิวเคลียร์ มหาอำนาจ'ออคัส'เดินหน้าโปรเจ็กต์กองเรือ,รอบโลก,"14 มี.ค. 2566
-
16:30 น.","‘ออคัส’ เดินหน้า-วันที่ 14 มี.ค.บีบีซีรายงานว่า กลุ่มออคัส ได้แก่ สหรัฐอเมริกา สหราชอาณาจักรและออสเตรเลียแถลงเห็นพ้องเดินหน้าโครงการเรือดำน้ำพลังงานนิวเคลียร์ พร้อมเผยรายละเอียดแผนที่จะสร้างกองเรือดำน้ำพลังงานนิวเคลียร์ขึ้นใหม่ มุ่งที่การตอบโต้อิทธิพลของจีนในภูมิภาคอินโด-แปซิฟิก เพื่อรับประกันว่าภูมิภาคนี้จะยังคงเสรีและเปิดกว้าง
นายโจ ไบเดน ผู้นำสหรัฐ นายแอนโทนี อัลบาเนซี นายกรัฐมนตรีออสเตรเลีย นายริชี สุนัค นายกรัฐมนตรีสหราชอาณาจักร ร่วมประชุมไตรภาคีที่ฐานทัพเรือพอยต์ โลมา ในเมืองซานติเอโก สหรัฐอเมริกา เมื่อ 13 มี.ค. ตามเวลาท้องถิ่น (รอยเตอร์)
ภายใต้ข้อตกลงของออคัส ออสเตรเลียจะซื้อเรือดำน้ำปรมาณูลำแรกของประเทศอย่างน้อยจำนวน 3 ลำจากสหรัฐอเมริกา โดยชาติพันธมิตรจะทำงานร่วมกันเพื่อสร้างกองเรือใหม่ที่ใช้เทคโนโลยีล้ำสมัยรวมถึงเครื่องปฏิกรณ์นิวเคลียร์ที่ผลิตโดยบริษัทโรลส์รอยซ์จากสหราชอาณาจักร
คณะผู้แทนจีนประจำสหประชาชาติหรือยูเอ็นระบุว่า ข้อตกลงดังกล่าวทำร้ายสันติภาพและเสถียรภาพและกล่าวหาพันธมิตร 3 ชาติตะวันตกทำให้ความพยายามที่จะรณรงค์ไม่ให้เผยแพร่อาวุธนิวเคลียร์ประสบความล้มเหลว แต่ประธานาธิบดีโจ ไบเดน ผู้นำสหรัฐอเมริการะบุว่า ข้อตกลงนี้มุ่งหวังที่จะส่งเสริมสันติภาพในภูมิภาคและเน้นย้ำว่า เรือดำน้ำดังกล่าวจะเป็นเรือดำน้ำพลังงานนิวเคลียร์ไม่ใช่ติดอาวุธนิวเคลียร์
นายหวัง เหวินปิน โฆษกกระทรวงการต่างประเทศจีนเตือนว่า ออสเตรเลีย สหราชอาณาจักร และสหรัฐอเมริกากำลังเหยียบย่างบนเส้นทางที่ผิดพลาดและอันตราย
นายโจ ไบเดน ผู้นำสหรัฐ นายแอนโทนี อัลบาเนซี นายกรัฐมนตรีออสเตรเลีย นายริชี สุนัค นายกรัฐมนตรีสหราชอาณาจักร แถลงหลังร่วมประชุมไตรภาคีที่ฐานทัพเรือพอยต์ โลมา ในเมืองซานติเอโก สหรัฐอเมริกา เมื่อ 13 มี.ค. ตามเวลาท้องถิ่น (รอยเตอร์)
นายไบเดนแถลงร่วมกับนายริชี สุนัค นายกรัฐมนตรีอังกฤษและนายแอนโทนี อัลบาเนซี นายกรัฐมนตรีออสเตรเลียที่ฐานทัพเรือพอยต์ โลมา เมืองซานติเอโก รัฐแคลิฟอร์เนีย ซึ่งนายไบเดนระบุว่า ข้อตกลงจะไม่ทำอันตรายต่อพันธกรณีของออสเตรเลียในการเป็นประเทศปลอดนิวเคลียร์
สำหรับออสเตรเลีย ถือเป็นการยกระดับศักยภาพทางทหาร และกลายเป็นประเทศลำดับที่ 2 รองจากสหราชอาณาจักรที่ได้รับเทคโนโลยีขับเคลื่อนนิวเคลียร์ระดับสูงสุดจากสหรัฐ ซึ่งภายใต้ข้อตกลง เรือดำน้ำจะสามารถปฏิบัติการได้มากขึ้นและเร็วขึ้นกว่ากองเรือดำน้ำพลังงานดีเซลที่มีอยู่ในปัจจุบัน
และออสเตรเลียจะสามารถทำภารกิจโจมตีศัตรูจากระยะไกลได้เป็นครั้งแรก รวมถึงทหารเรือออสเตรเลียจะถูกส่งไปที่ฐานทัพสหรัฐและสหราชอาณาจักรนับตั้งแต่ปีนี้เพื่อเรียนรู้วิธีใช้เรือดำน้ำพลังงานนิวเคลียร์
นายโจ ไบเดน ผู้นำสหรัฐ นายแอนโทนี อัลบาเนซี นายกรัฐมนตรีออสเตรเลีย นายริชี สุนัค นายกรัฐมนตรีสหราชอาณาจักร กำลังเดินเพื่อร่วมกล่าวถ้อยแถลง หลังร่วมประชุมไตรภาคีที่ฐานทัพเรือพอยต์ โลมา ในเมืองซานติเอโก สหรัฐอเมริกา เมื่อ 13 มี.ค. ตามเวลาท้องถิ่น (รอยเตอร์)
นับตั้งแต่ปีค.ศ.2027 หรือปีพ.ศ.2570 ทั้งสหรัฐและสหราชอาณาจักรจะตั้งฐานเรือดำน้ำขนาดเล็กในเมืองเพิร์ธ รัฐเวสต์เทิร์นออสเตรเลีย ก่อนที่ออสเตรเลียจะซื้อเรือดำน้ำ 3 ลำจากสหรัฐในช่วงต้นทศวรรษ 2030 พร้อมเสนอทางเลือกจะซื้อเพิ่มได้อีก 2 ลำ แผนหลังจากนั้นคือ ออกแบบและสร้างเรือดำน้ำพลังงานนิวเคลียร์สำหรับกองทัพเรือสหราชอาณาจักรและออสเตรเลีย หรือที่เรียกว่า เอสเอสเอ็น-ออคัสโมเดล
นายอัลบาเนซี ผู้นำออสเตรเลีย ระบุว่า แผนนี้ซึ่งทำให้ออสเตรเลียมีค่าใช้จ่ายราว 201,000 ล้านดอลล่าร์สหรัฐหรือราว 6 ล้านล้านบาทตลอดช่วงเวลากว่า 30 ปี นับเป็นการลงทุนในศักยภาพด้านกลาโหมของประเทศในคราวเดียวที่ใหญ่ที่สุดในประวัติศาสตร์ออสเตรเลีย และการสร้างเรือที่อู่ต่อเรือจะสร้างงานให้ชาวออสเตรเลียหลายพันตำแหน่งอีกด้วย
ขณะที่นายสุนัค นายกรัฐมนตรีสหราชอาณาจักรระบุว่า การรุกรานยูเครนอย่างผิดกฎหมายของรัสเซีย ความอหังการที่เพิ่มมากขึ้นของจีน พฤติกรรมที่ไร้เสถียรภาพของอิหร่านและเกาหลีเหนือ ทั้งหมดขมขู่ที่จะสร้างโลกที่ถูกนิยามร่วมกันโดยอันตราย ไร้ระเบียบและแบ่งแยก
………….
อ่านข่าวที่เกี่ยวข้อง:
•มหาอำนาจ’ออคัส’แข่งขีปนาวุธเหนือเสียง-หวั่นรัสเซีย จีนแซงไกล
•‘ออคัส’ผนึกดีล! ผุดเรือนิวเคลียร์",https://www.khaosod.co.th/around-the-world-news/news_7558483,https://www.khaosod.co.th/wpapp/uploads/2023/03/%E0%B8%9B%E0%B8%81%E0%B8%AD%E0%B8%AD%E0%B8%84%E0%B8%B1%E0%B8%AA%E0%B9%80%E0%B8%A7%E0%B8%9A-300x169.jpg,-
“มาซาโตชิ อิโตะ” มหาเศรษฐีผู้เปลี่ยนเซเว่น อีเลฟเว่น เป็นธุรกิจระดับโลก เสียชีวิตแล้วด้วยวัย 98 ปี,รอบโลก,"14 มี.ค. 2566
-
15:30 น.","“มาซาโตชิ อิโตะ” มหาเศรษฐีชาวญี่ปุ่นผู้เปลี่ยนเซเว่น-อีเลฟเว่น (7-eleven) กลายเป็นบริษัทยักษ์ใหญ่ระดับโลก เสียชีวิตแล้วด้วยวัย 98 ปี
บีบีซี รายงานว่า นายมาซาโตชิ อิโตะ มหาเศรษฐีชาวญี่ปุ่นผู้เปลี่ยนร้านสะดวกซื้อ 7-eleven ให้กลายเป็นอาณาจักรธุรกิจระดับโลกได้เสียชีวิตแล้วเมื่อวันที่ 10 มี.ค. ที่ผ่านมาในวัย 98 ปีจากความชราภาพ
ในปี 2499 นายอิโตะรับช่วงต่อธุรกิจร้านเสื้อผ้าขนาดเล็กในโตเกียวต่อจากลุงและพี่ชายต่างมารดา ก่อนจะเปลี่ยนชื่อเป็น “อิโต-โยกาโดะ” และเปลี่ยนธุรกิจให้เป็นเชนร้านสะดวกซื้อครบวงจรที่ขายทุกอย่างตั้งแต่ของชำไปจนถึงเสื้อผ้า และเข้าสู่ตลาดหลักทรัพย์ในปี 2515
ในช่วงเวลาเดียวกัน นายโตชิฟุมิ ซูซุกิ (Toshifumi Suzuki) ผู้บริหารคนหนึ่งของ อิโต-โยกาโดะ ได้พบร้านเซเว่น อีเลฟเว่น ขณะเดินทางเยือนสหรัฐ บริษัทเล็งเห็นโอกาสและทำข้อตกลงกับบริษัทเซาท์แลนด์ คอร์ปอเรชั่น (Southland Corporation) ในสหรัฐซึ่งเป็นเจ้าของเซเว่น อีเลฟเว่น และเปิดสาขาแรกในญี่ปุ่นในปี 2517
นายอิโตะเสียชีวิตด้วยโรคชรา
ต่อมาในเดือนมีนาคม 2533 บริษัทอิโต-โยกาโดะได้เข้าซื้อหุ้นบริษัทเซาท์แลนด์ คอร์ปอเรชั่นร้อยละ 70 และเข้ามามีสิทธิในการบริหารบริษัทเซาท์แลนด์ คอร์ปอเรชั่นทั้งหมด หลังบริษัทประสบปัญหาหนี้ท่วมจนต้องยื่นล้มละลาย ก่อนจะขยายสาขาเซเว่น อีเลฟเว่น ไปในหลายประเทศทั่วโลก
อย่างไรก็ตาม ในปี 2535 นายอิโตะลาออกจากตำแหน่งในอิโต-โยกาโดะ เพื่อรักษาความสงบเรียบร้อยในการประชุมผู้ถือหุ้น หลังผู้บริหาร 3 คนถูกกล่าวหาว่า จ่ายเงินให้กับแก๊งยากูซ่าอย่างผิดกฎหมาย จากนั้นในปี 2548 บริษัทอิโตะ-โยคาโดะเปลี่ยนชื่อเป็น เซเว่น แอนด์ ไอ โฮลดิงส์ ซึ่งคำว่า ไอ มีความหมายมาจาก อิโตะ-โยคาโดะ ชื่อบริษัทเดิม และนายอิโตะยังได้ดำรงตำแหน่งประธานกิตติมศักดิ์ด้วย
ทั้งนี้ ปัจจุบัน เซเว่น อีเลฟเว่น เป็นร้านสะดวกซื้อครบวงจรที่มีสาขามากกว่า 83,000 แห่งทั่วโลก โดยหนึ่งในสี่ของจำนวนสาขานี้อยู่ในประเทศญี่ปุ่น
ภาพประกอบ",https://www.khaosod.co.th/around-the-world-news/news_7558194,https://www.khaosod.co.th/wpapp/uploads/2023/03/333-4-300x169.jpg,-
กัมพูชาจัดแสดง “ผู้พิทักษ์ประตูยักษ์” หลายร้อยปี-หลังต่อ 6 ชิ้นส่วนแตกหักสำเร็จ,รอบโลก,"14 มี.ค. 2566
-
14:21 น.","กัมพูชาจัดแสดง – ซินหัว รายงานว่า องค์การอัปสราแห่งชาติกัมพูชาเปิดเผยว่านำรูปปั้น ผู้พิทักษ์ประตู อายุเก่าแก่หลายร้อยปีที่ซ่อมแซมเสร็จแล้วมาจัดแสดงต่อสาธารณชน ที่พิพิธภัณฑ์พระนโรดมสีหนุอังกอร์ จังหวัดเสียมราฐ ทางตะวันตกเฉียงเหนือของประเทศ
องค์การอัปสราซึ่งเป็นหน่วยงานรัฐบาลที่รับผิดชอบการจัดการ คุ้มครอง และอนุรักษ์อุทยานโบราณคดีอังกอร์ ระบุว่ารูปปั้นผู้พิทักษ์ประตูหินทรายนี้มีความสูง 1.82 เมตร กว้าง 0.78 เมตร และหนา 0.5 เมตร
กัมพูชาจัดแสดง – A centuries-old door guardian statue is on a public display at the Preah Norodom Sihanouk-Angkor Museum in northwest Cambodia’s Siem Reap province after being repaired, the Apsara National Authority (ANA) said in a news release on Monday. The sandstone door guardian statue is 1.82 meters high, 0.78 meters wide, and 0.5 meters thick, said the ANA, which is the government agency responsible for managing, safeguarding and preserving the famed Angkor Archeological Park. (ANA/Handout via Xinhua)
ด้าน นายกุน พัลลี หัวหน้าทีมจัดแสดงและมัคคุเทศก์ประจำพิพิธภัณฑ์ กล่าวว่ารูปปั้นผู้พิทักษ์ประตูขนาดใหญ่ตัวนี้เคยแตกหักออกเป็น 6 ส่วน เช่น ศีรษะ ลำตัว แขน ขา และต่างหู พร้อมเสริมว่าส่วนใบหน้าของรูปปั้นยังถูกกัดกร่อนจนทำให้ริมฝีปาก จมูก และดวงตาเกือบจะสูญเสียรูปทรง
หลังจากทีมงานได้ศึกษาประวัติของรูปปั้น การตกแต่ง และขนาดของความเสียหายทั้งภายในและภายนอกแล้ว คณะผู้เชี่ยวชาญจึงใช้เทคนิคการซ่อมแซมตามแต่ละขั้นตอน และปะติดปะต่อชิ้นส่วนเหล่านั้นกลับคืนสู่รูปเดิม อีกทั้งทีมงานยังได้สร้างฐานหินทรายสำหรับวางรูปปั้นขึ้นใหม่เพื่อรับรองความมั่นคงและปลอดภัย
องค์การอัปสรายังชี้ว่ารูปปั้นผู้พิทักษ์ประตูขนาดใหญ่นี้ถูกพบระหว่างการขุดค้นในปี 2560 ที่วัดโตนเลสงูตซึ่งเป็นโรงพยาบาลของชาวอังกอร์โบราณ ทางตอนเหนือของนครธม บริเวณพื้นที่ของอุทยานโบราณคดีอังกอร์ โดยคณะนักวิจัยสันนิษฐานว่ารูปปั้นอาจถูกสร้างขึ้นช่วงปลายศตวรรษที่ 12 และต้นศตวรรษที่ 13
กัมพูชาจัดแสดง – This undated photo shows a centuries-old larger-than-life door guardian statue displayed at a museum in Siem Reap province, Cambodia. Kun Phally, head of the exhibition team and a guide at the Preah Norodom Sihanouk-Angkor Museum, said the larger-than-life statue was broken into six different pieces, such as head, body, arms, legs, and earrings. He added that its face was also eroded, almost losing the shape of lips, nose, and eyes. (ANA/Handout via Xinhua)
 ข่าวที่เกี่ยวข้อง:
กัมพูชาลุยบูรณะ “ราวสะพานพญานาค” นครวัด ทำจากหินทราย-ความยาว 50 เมตร
อังกฤษส่ง “เครื่องราชกกุธภัณฑ์” สมัยพระนคร 77 ชิ้นที่ถูกขโมย-คืนถิ่นกัมพูชา
กัมพูชายินดี! ผู้เชี่ยวชาญบูรณะเสร็จแล้ว “ประตูตาคาบ” ปราสาทนครธม",https://www.khaosod.co.th/around-the-world-news/news_7557864,https://www.khaosod.co.th/wpapp/uploads/2023/03/Centuries-olddoorguardianstatuedisplayed-02-300x169.jpg,-
ซากุระหางโจวบานสะพรั่ง จีนเดินหน้าแผน “เศรษฐกิจชมดอกไม้” ฟื้นฟูชนบท,รอบโลก,"14 มี.ค. 2566
-
13:01 น.","ซากุระหางโจวบานสะพรั่ง – ซินหัว เผยแพร่ภาพ สวน ดอกซากุระหางโจว ที่หมู่บ้านถังปู้ ตำบลผิงเหยา เขตอวี๋หาง เมืองหางโจว มณฑลเจ้อเจียง ทางตะวันออกของ ประเทศจีน หลังเข้าสู่ช่วงบานสะพรั่ง ดึงดูดให้นักท่องเที่ยวจำนวนมากแห่เดินทางมาเที่ยวชมและเพลิดเพลินกับทิวทัศน์ธรรมชาติที่สวยดุจภาพวาด
ด้านทางการท้องถิ่นประกาศเดินหน้าใช้ประโยชน์จากทรัพยากรทางนิเวศวิทยา ผลักดันแผน “เศรษฐกิจชมดอกไม้” เพื่อช่วยฟื้นฟูระบบเศรษฐกิจในชนบท
ซากุระหางโจวบานสะพรั่ง – This aerial photo taken on March 13, 2023 shows cherry blossoms in Tangbu Village of Yuhang District in Hangzhou, east China’s Zhejiang Province. The cherry blossoms in full bloom attracted many tourists. (Xinhua/Xu Yu)
This aerial photo taken on March 13, 2023 shows cherry blossoms in Tangbu Village of Yuhang District in Hangzhou, east China’s Zhejiang Province. The cherry blossoms in full bloom attracted many tourists. (Photo: Xinhua/Xu Yu)
ซากุระหางโจวบานสะพรั่ง – This aerial photo taken on March 13, 2023 shows cherry blossoms in Tangbu Village of Yuhang District in Hangzhou, east China’s Zhejiang Province. The cherry blossoms in full bloom attracted many tourists. (Photo: Xinhua/Xu Yu)
Tourists walk past cherry blossoms in Tangbu Village of Yuhang District in Hangzhou, east China’s Zhejiang Province, March 13, 2023. The cherry blossoms in full bloom attracted many tourists. (Photo: Xinhua/Xu Yu)
ซากุระหางโจวบานสะพรั่ง – This aerial photo taken on March 13, 2023 shows cherry blossoms in Tangbu Village of Yuhang District in Hangzhou, east China’s Zhejiang Province. The cherry blossoms in full bloom attracted many tourists. (Photo: Xinhua/Xu Yu)
 ข่าวที่เกี่ยวข้อง:
ภาวะโลกร้อนเร่งให้ฤดูกาลซากุระบาน มาถึงเร็วที่สุดในรอบ 1,200 ปี
บานแล้ว! ชาวญี่ปุ่นตื่นตาตื่นใจ ‘ต้นซากุระ’ออกดอกในฤดูใบไม้ร่วง",https://www.khaosod.co.th/around-the-world-news/news_7557654,https://www.khaosod.co.th/wpapp/uploads/2023/03/CherryblossomsinHangzhou-02-300x169.jpg,-
สายเที่ยวเฮลั่น! จีนเปิดขอวีซ่าท่องเที่ยวอีกครั้งในวันที่ 15 มี.ค. นี้,รอบโลก,"14 มี.ค. 2566
-
12:00 น.","ใครเล็งหรือมีแผนอยากเที่ยวจีนเตรียมเฮได้เลย เมื่อรัฐบาลจีนประกาศขอวีซ่าทุกประเภทอีกครั้ง รวมทั้งวีซ่า L (วีซ่าท่องเที่ยว) ตั้งแต่วันที่ 15 มี.ค.66 เป็นต้นไป
วันที่ 14 มี.ค. 66 สถานเอกอัครราชทูตจีนประจำประเทศไทยออกมาประกาศประกาศกฎเกณฑ์การยื่นขอวีซ่าจีนและขั้นตอนการดำเนินการ ของสถานเอกอัครราชทูตจีนประจำประเทศไทย โดยมีข้อความว่า ตั้งแต่วันที่ 15 มีนาคม พ.ศ.2566 เป็นต้นไป สถานทูตจีนจะรับยื่นคำร้องขอวีซ่าประเภทต่าง ๆ รวมทั้ง วีซ่าท่องเที่ยว (วีซ่า L)
ภาพประกอบ
สำหรับกฎเกณฑ์การยื่นขอวีซ่าท่องเที่ยวหรือวีซ่า L ผู้ที่จะเดินทางไปเที่ยวประเทศจีนใช้เอกสาร คือ เอกสารการจองตั๋วเครื่องบินไป-กลับ และใบจองโรงแรม-ที่พัก กรณียื่นขอวีซ่าท่องเที่ยวแบบกลุ่มกรุณายื่นเอกสารหนังสือเชิญสำหรับวีซ่าแบบกลุ่ม (Invitation letter for Tourist Group) ที่ออกโดยบริษัท/หน่วยงานการท่องเที่ยวในประเทศจีนที่ได้รับการอนุญาต
นโยบายการเข้าประเทศจีนสำหรับชาวต่างชาติ เพื่ออำนวยความสะดวกแก่ผู้ที่ต้องการเดินทางไปยังประเทศจีน ตั้งแต่วันที่ 15 มีนาคม พ.ศ. 2566 เป็นต้นไป จะมีการปรับเปลี่ยนเกี่ยวกับวีซ่าจีน และนโยบายการเข้าประเทศจีนสำหรับชาวต่างชาติ ดังนี้
1. วีซ่าที่ได้รับการอนุมัติก่อนวันที่ 28 มีนาคม พ.ศ. 2563 แล้วยังไม่หมดอายุ สามารถนำกลับมาใช้ได้อีกครั้ง
2. หน่วยงานบริการด้านการยื่นขอวีซ่าทุกที่ประจำการในประเทศต่างๆ จะกลับมาดำเนินการออกวีซ่าประเภท ให้แก่ชาวต่างชาติที่ต้องการไปประเทศจีน โปรดศึกษารายละเอียดเพิ่มเติมที่ประกาศกฎระเบียบการยื่นขอวีซ่าจีน
3. หน่วยงานวีซ่าหน้าด่าน จะกลับมาดำเนินการออกวีซ่าหน้าด่านประเภทต่างๆ อีกครั้ง โดยพิจารณาเป็นไปตามกฎเกณฑ์การอนุมัติ
4. การกลับมาใช้กฎการยกเว้นวีซ่าในมณฑลไหหลำ การล่องเรือสำราญผ่านท่าเรือเมืองเซี่ยงไฮ้ คณะทัวร์ที่เดินทางไปเที่ยวเขตปกครองพิเศษฮ่องกงหรือมาเก๊า แล้วจะผ่านเข้าประเทศจีนทางมณฑลกวางตุ้ง และคณะทัวร์จากประเทศสมาชิกอาเซียนที่เข้าท่องเที่ยวเมืองกุ้ยหลินในเขตปกครองตนเองกว่างซี
อย่างไรก็ตาม ความเคลื่อนไหวดังกล่าวนับเป็นก้าวล่าสุดในการเปิดประเทศของจีน หลังการระบาดของโรคโควิด-19 ขณะนี้การเดินทางเข้าประเทศจีนต้องการเพียงแค่ผลตรวจ ATK ซึ่งสามารถตรวจด้วยตัวเองได้ ไม่ต้องกักตัว และไม่ต้องตรวจ PCR
ทั้งนี้สามารถอ่านรายเอียดการขอวีซ่าเพิ่มเติมได้ที่ http://th.china-embassy.gov.cn/th/sgxw/202303/t20230313_11040067.htm",https://www.khaosod.co.th/around-the-world-news/news_7557608,https://www.khaosod.co.th/wpapp/uploads/2023/03/11-25-300x169.jpg,-
เจ้าฟ้าสิริวัณณวรี พระราชทานสิ่งของแก่ชาวตุรกี ประสบเหตุแผ่นดินไหว,ข่าวในพระราชสำนัก,"22 ก.พ. 2566
-
19:17 น.","สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา พระราชทานสิ่งของแก่ประชาชนชาวตุรกี ประสบเหตุภัยพิบัติแผ่นดินไหว
สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ทรงห่วงใยประชาชนชาวตุรกี
ที่ประสบเหตุภัยพิบัติแผ่นดินไหว เมื่อวันที่ 6 ก.พ. 2566 ส่งผลให้มีผู้เสียชีวิต ผู้บาดเจ็บ
ผู้สูญหาย และผู้ไร้ที่อยู่อาศัยเป็นจำนวนมาก ทั้งยังเกิดความเสียหายต่อบ้านเรือน ทรัพย์สิน
และโครงสร้างพื้นฐานเป็นวงกว้าง จึงพระราชทานความช่วยเหลือบรรเทาทุกข์แก่ประชาชนชาวตุรกีเมื่อเวลา 18.23 น. วันที่ 22 ก.พ. 2566 สมเด็จพระเจ้าลูกเธอ เจ้าฟ้าสิริวัณณวรี
นารีรัตนราชกัญญา เสด็จไปยังโรงเก็บอากาศยาน ฝูงบิน 601 กองบิน 6 กองทัพอากาศ
เขตดอนเมือง กรุงเทพมหานคร พระราชทานพระวโรกาสให้ นางแซรัป แอร์ซอย เอกอัครราชทูตสาธารณรัฐตุรกีประจำประเทศไทย เฝ้ารับพระราชทานสิ่งของ ได้แก่ เครื่องปั่นไฟฟ้าขนาดเล็ก ซึ่งมีความจำเป็นในสถานการณ์ปัจจุบัน รวมทั้งถุงนอนกันหนาวที่กันความหนาวเย็นได้ถึงอุณหภูมิติดลบ 5 องศา และอาหารแห้ง เช่น บะหมี่สำเร็จรูป ปลากระป๋อง และขนม ที่มีคุณค่าทางโภชนาการ สามารถรับประทานได้ทันทีในสถานการณ์การเกิดภัยพิบัติ ในการนี้ ทรงมีพระปฏิสันถารกับเอกอัครราชทูตสาธารณรัฐตุรกีประจำประเทศไทย โดยทรงแสดงความเสียพระทัยพร้อมพระราชทานกำลังใจแก่ประชาชนชาวตุรกีให้ผ่านพ้นเหตุภัยพิบัติและความสูญเสียครั้งนี้ไปให้ได้จากนั้นทรงบรรจุสิ่งของพระราชทานร่วมกับกำลังพลจากหน่วยม้าทรงประจำพระองค์ฯ กองพลทหารม้าที่ 2 รักษาพระองค์ฯ เพื่อนำไปช่วยเหลือและบรรเทาทุกข์แก่ประชาชนชาวตุรกีโดยกองทัพอากาศ จะเป็นผู้ดำเนินการจัดส่งสิ่งของพระราชทานไปยังสาธารณรัฐตุรกี และจะรับคนไทยในสาธารณรัฐตุรกีที่ประสงค์จะเดินทางกลับประเทศไทยมาในเที่ยวบินกลับด้วย",https://www.khaosod.co.th/royal-news/news_7525226,https://www.khaosod.co.th/wpapp/uploads/2023/02/%E0%B9%80%E0%B8%88%E0%B9%89%E0%B8%B2%E0%B8%9F%E0%B9%89%E0%B8%B2%E0%B8%AA%E0%B8%B4%E0%B8%A3%E0%B8%B4%E0%B8%A7%E0%B8%B1%E0%B8%93%E0%B8%93%E0%B8%A3%E0%B8%B5-300x169.jpg,"แผ่นดินไหวตุรกี , เจ้าฟ้าสิริวัณณวรี , ตุรกี , "
ในหลวง พระราชินี เสด็จฯ พระราชทานเพลิงศพ ม.จ.มงคลเฉลิม ยุคล,ข่าวในพระราชสำนัก,"21 ก.พ. 2566
-
18:22 น.","ในหลวง พระราชินี เสด็จฯ พระราชทานเพลิงศพ ม.จ.มงคลเฉลิม ยุคล โดยมีกรมสมเด็จพระเทพรัตนราชสุดา ทรงรอเฝ้าฯ รับเสด็จ
เมื่อเวลา 17.28 น. วันที่ 21 ก.พ. 2566 พระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี เสด็จพระราชดำเนินไปพระราชทานเพลิงศพหม่อมเจ้ามงคลเฉลิม ยุคล ม.ป.ช.,ม.ว.ม.,ท.จ.ว.,ว.ป.ร.3 ณ เมรุหลวงหน้าพลับพลาอิศริยาภรณ์ วัดเทพศิรินทราวาส เขตป้อมปราบศัตรูพ่าย กรุงเทพมหานครในโอกาสนี้ สมเด็จพระกนิษฐาธิราชเจ้า กรมสมเด็จพระเทพรัตนราชสุดา เจ้าฟ้ามหาจักรีสิรินธร มหาวชิราลงกรณวรราชภักดี สิริกิจการิณีพีรยพัฒน รัฐสีมาคุณากรปิยชาติ สยามบรมราชกุมารี
ทรงรอเฝ้าทูลละอองธุลีพระบาทรับเสด็จ",https://www.khaosod.co.th/royal-news/news_7523193,https://www.khaosod.co.th/wpapp/uploads/2023/02/%E0%B9%83%E0%B8%99%E0%B8%AB%E0%B8%A5%E0%B8%A7%E0%B8%87-%E0%B8%9E%E0%B8%A3%E0%B8%B0%E0%B8%A3%E0%B8%B2%E0%B8%8A%E0%B8%B4%E0%B8%99%E0%B8%B5-300x169.jpg,"ม.จ.มงคลเฉลิม ยุคล , พระราชินี , ในหลวง , "
ในหลวง-พระราชินี โปรดเกล้าฯ เชิญสิ่งของพระราชทาน แก่ชาวตุรกี เหตุแผ่นดินไหว,ข่าวในพระราชสำนัก,"15 ก.พ. 2566
-
21:40 น.","พระบาทสมเด็จพระเจ้าอยู่หัว และสมเด็จพระนางเจ้า ฯ พระบรมราชินี ทรงติดตามสถานการณ์แผ่นดินไหวในสาธารณรัฐตุรกีอย่างใกล้ชิด ทรงมีพระราชสาส์นแสดงความเสียพระราชหฤทัยไปยังประธานาธิบดีแห่งสาธารณรัฐตุรกี กรณีเกิดแผ่นดินไหวที่จังหวัดคาห์รามันมาราช สาธารณรัฐตุรกีด้วยน้ำพระราชหฤทัยห่วงใย
ในการนี้ ทรงพระกรุณาโปรดเกล้าโปรดกระหม่อมพระราชทานพระราชทรัพย์ส่วนพระองค์ในการจัดหาสิ่งของต่างๆ ที่จำเป็น เพื่อพระราชทานความช่วยเหลือและบรรเทาทุกข์แก่ประชาชนชาวตุรกีที่ประสบเหตุภัยพิบัติแผ่นดินไหว
โดยในวันที่ 15 ก.พ.66 ทรงพระกรุณาโปรดเกล้าโปรดกระหม่อมให้ นายจิรายุ อิศรางกูร ณ อยุธยา องคมนตรี เชิญสิ่งของพระราชทาน ได้แก่ เครื่องปั่นไฟขนาดเล็กซึ่งมีความจำเป็นในสถานการณ์ปัจจุบัน ถุงนอนกันหนาวที่กันความเย็นได้ถึงอุณหภูมิติดลบ 24 องศาเซลเซียส เต็นท์นอนขนาดใหญ่ สำหรับ 5 – 6 คน ผ้านวมกันหนาว อาหารแห้ง นม และน้ำดื่ม ไปมอบให้แก่ นางแซรัป แอร์ซอย (Her Excellency Mrs. Serap Ersoy) เอกอัครราชทูตสาธารณรัฐตุรกีประจำประเทศไทย ณ โรงเก็บอากาศยาน ฝูงบิน 601 กองบิน 6 กองทัพอากาศ เขตดอนเมือง กรุงเทพมหานคร โดยมี นายศรัณย์ เจริญสุวรรณ ปลัดกระทรวงการต่างประเทศ และ พล.อ.อ.อลงกรณ์ วัณณรถ ผู้บัญชาการทหารอากาศ (ผบ.ทอ.) ร่วมพิธี
ทั้งนี้ กองทัพอากาศ ได้จัดเที่ยวบินพิเศษ เครื่องบินลำเลียงแบบที่ 19 (Airbus 340-500) จำนวน 1 เครื่อง นำส่งสิ่งของพระราชทาน ไปยังสาธารณรัฐตุรกี เพื่อนำไปช่วยเหลือและบรรเทาทุกข์แก่ประชาชนชาวตุรกีต่อไป โดยกำหนดออกเดินทางจากท่าอากาศยานทหาร 2 กองบิน 6 ดอนเมือง ในวันพุธที่ 15 กุมภาพันธ์ 2566 เวลา 23.20 น. ไปยังสนามบินอังการา สาธารณรัฐตุรกี
สำหรับในเที่ยวบินขากลับ จะรับคนไทยที่มีความประสงค์จะเดินทางกลับประเทศ และลำเลียงร่างผู้เสียชีวิตกลับประเทศไทย ตามที่ได้รับการประสานจากกระทรวงการต่างประเทศ โดยมีกำหนดเดินทางกลับถึงประเทศไทย ในวันพฤหัสบดีที่ 16 กุมภาพันธ์ 2566 เวลา 21.10 น. ณ ท่าอากาศยานทหาร 2 กองบิน 6 ดอนเมือง
สาธารณรัฐตุรกี เกิดเหตุแผ่นดินไหวที่จังหวัดคาห์รามันมาราช เมื่อวันที่ 6 กุมภาพันธ์ 2566 ความเสียหายอันเกิดจากแผ่นดินไหวขนาด 7.8 ริกเตอร์ และการสั่นสะเทือนที่ตามมานั้น ส่งผลให้มีผู้เสียชีวิต ผู้บาดเจ็บ ผู้เสียหาย และผู้ไร้ที่อยู่อาศัยเป็นจำนวนมาก ทั้งยังก่อให้เกิดความเสียหายต่อบ้านเรือน ทรัพย์สิน และโครงสร้างพื้นฐานเป็นวงกว้าง",https://www.khaosod.co.th/royal-news/news_7512777,https://www.khaosod.co.th/wpapp/uploads/2023/02/%E0%B8%9E%E0%B8%A3%E0%B8%B0%E0%B8%A3%E0%B8%B2%E0%B8%8A%E0%B8%97%E0%B8%B2%E0%B8%99%E0%B8%AA%E0%B8%B4%E0%B9%88%E0%B8%87%E0%B8%82%E0%B8%AD%E0%B8%87-300x169.jpg,-
ในหลวง-พระราชินี ทรงประกอบพิธีสมโภช “พระพุทธธรรมกายเทพมงคล” ณ วัดปากน้ำ ภาษีเจริญ,ข่าวในพระราชสำนัก,"5 ก.พ. 2566
-
18:41 น.","เมื่อเวลา 17.25 น. วันที่ 5 ก.พ.66 พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี เสด็จพระราชดำเนินไปยังวัดปากน้ำ เขตภาษีเจริญ กรุงเทพมหานคร เพื่อทรงประกอบพิธีสมโภช “พระพุทธธรรมกายเทพมงคล” โดยมี นายสุทธิพงษ์ จุลเจริญ ปลัดกระทรวงมหาดไทย ในฐานะประธานอำนวยการจัดงานฝ่ายคฤหัสถ์ นายอินทพร จั่นเอี่ยม รองผู้อำนวยการ รักษาราชการแทนผู้อำนวยการ สำนักงานพระพุทธศาสนาแห่งชาติ และคณะกรรมการวัดปากน้ำ เฝ้าฯ รับเสด็จ
ครั้นเสด็จถึง พระบาทสมเด็จพระเจ้าอยู่หัว ทรงจุดธูปเทียนเครื่องนมัสการบูชาพระรัตนตรัย ทรงกราบ ประทับพระราชอาสน์ ทรงศีล ประธานสงฆ์ถวายศีล นายสุทธิพงษ์ จุลเจริญ กราบบังคมทูลรายงานประวัติและความเป็นมาในการจัดสร้าง “พระพุทธรรมกายเทพมงคล” พร้อมทั้งกราบบังคมทูลเชิญเสด็จ ฯ ไปทรงประกอบพิธีสมโภช “พระพุทธธรรมกายเทพมงคล” เจ้าพนักงานพระราชพิธี เข้าเฝ้าฯ ทูลเกล้าฯ ถวายพระบรมสารีริกธาตุ ทรงสรงพระบรมสารีริกธาตุ แล้วทรงบรรจุพระบรมสารีริกธาตุลงในพระกรัณฑ์ แล้วทรงหยิบพระกรัณฑ์บรรจุลงในพระเจดีย์ พระราชทานคืนให้เจ้าพนักงานพระราชพิธีอัญเชิญไปประดิษฐานในบุษบกหน้าองค์ “พระพุทธธรรมกายเทพมงคล”
เสด็จออกจากพลับพลาพิธี ไปยังบริเวณหน้าองค์ “พระพุทธธรรมกายเทพมงคล” ทรงพระสุหร่าย ทรงเจิมแผ่นป้ายชื่อ “พระพุทธธรรมกายเทพมงคล” เสด็จฯ ไปยังหน้าบุษบกประดิษฐานพระบรมสารีริกธาตุ พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี ทรงวางพวงมาลัย ทรงจุดธูปเทียนเครื่องทองน้อยสักการะพระบรมสารีริกธาตุ ทรงกราบ เสด็จเข้าพลับพลาพิธี ทรงประเคนจตุปัจจัยไทยธรรมถวายพระสงฆ์ ประทับพระราชอาสน์ ทรงหลั่งทักษิโณทก พระราชทานของที่ระลึกแก่ผู้มีจิตศรัทธาบริจาคเงินในการสร้าง “พระพุทธธรรมกายเทพมงคล” จำนวน 42 ราย ทรงลงพระปรมาภิไธย และพระนามาภิไธยบนแผ่นศิลา เสด็จ ฯ ไปทรงกราบที่หน้าเครื่องนมัสการ ทรงลาพระสงฆ์
พระพรหมโมลี เจ้าอาวาสวัดปากน้ำ ถวายพระพุทธรูป “พระพุทธธรรมกายเทพมงคล” (จำลอง) ทองคำ หน้าตักกว้าง 9 นิ้ว จำนวน 1 องค์ และถวายเงินโดยเสด็จพระราชกุศลตามพระราชอัธยาศัย แด่พระบาทสมเด็จพระเจ้าอยู่หัว และถวายพระพุทธรูป “พระพุทธรรมกายเทพมงคล” (จำลอง) เงิน หน้าตักกว้าง 9 นิ้ว จำนวน 1 องค์ แด่สมเด็จพระนางเจ้าฯ พระบรมราชินี เสด็จพระราชดำเนินกลับ",https://www.khaosod.co.th/royal-news/news_7493820,https://www.khaosod.co.th/wpapp/uploads/2023/02/%E0%B8%9E%E0%B8%B4%E0%B8%98%E0%B8%B5%E0%B8%AA%E0%B8%A1%E0%B9%82%E0%B8%A0%E0%B8%8A-300x169.jpg,-
เจ้าฟ้าสิริวัณณวรี พระราชทานผ้าลายพระราชทาน ‘ผ้าลายดอกรักราชกัญญา’,ข่าวในพระราชสำนัก,"5 ก.พ. 2566
-
12:11 น.","เจ้าฟ้าสิริวัณณวรี พระราชทานผ้าลายพระราชทาน “ผ้าลายดอกรักราชกัญญา” ในโอกาสเสด็จไปทรงเยี่ยมราษฎร จ.พัทลุง และทอดพระเนตรนิทรรศการผ้าไทย
วันที่ 5 ก.พ. 2566 ผู้สื่อข่าวรายงานว่า เมื่อเวลา 13.23 น. วันที่ 4 ก.พ. ที่ผ่านมา สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา เสด็จไปยังหอประชุมเฉลิมพระเกียรติ มหาวิทยาลัยทักษิณ วิทยาเขตพัทลุง ต.บ้านพร้าว อ.ป่าพะยอม จ.พัทลุง โดยนายสุทธิพงษ์ จุลเจริญ ปลัดกระทรวงมหาดไทย ดร.วันดี กุญชรยาคง จุลเจริญ นายกสมาคมแม่บ้านมหาดไทย นายฉัตรชัย อุสาหะ รองผู้ว่าฯ พัทลุง
นายอรรษิษฐ์ สัมพันธรัตน์ อธิบดีกรมการพัฒนาชุมชน พ.อ.ปกรณ์ จันทรโชตะ รองผู้บัญชาการมณฑลทหารบกที่ 42 พ.ต.อ.ภาคิน ณ ระนอง รองผู้บังคับการตำรวจภูธรจังหวัดพัทลุง ดร.ณฐพงศ์ จิตรนิรัตน์ อธิการบดีมหาวิทยาลัยทักษิณ นางจิณณารัชช์ สัมพันธรัตน์ ประธานชมรมแม่บ้านพัฒนาชุมชน ข้าราชการ และประชาชนในพื้นที่ เฝ้ารับเสด็จ ฯ
โอกาสนี้ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ทอดพระเนตรนิทรรศการ อาทิ ผ้ายกตานี ซึ่งศูนย์ส่งเสริมและพัฒนาท้องถิ่น มหาวิทยาลัยราชภัฏยะลา ได้รื้อฟื้นมรดกมลายู “ผ้ายกตานี” ร่วมกับกลุ่มทอผ้าบ้านไม้แก่น จ.ปัตตานี เพื่อให้มรดกสิ่งทอ อยู่คู่กับแผ่นดินหลังจากได้สูญหายมาชั่วระยะหนึ่ง ผ้าไทยลายอัตลักษณ์ 14 จังหวัดภาคใต้ เช่น ผ้าลายแก้วชิงดวง จ.ตรัง ผ้าทอเกาะยอ ลายราชวัตร จ.สงขลา ผ้าลายพิกุลพลอย จ.นราธิวาส และผ้ายกเมืองนคร จ.นครศรีธรรมราช รวมทั้งจัดแสดงผลิตภัณฑ์จากสมาชิกศิลปาชีพบ้านเนินธัมมัง จ.นครศรีธรรมราช กลุ่มศิลปาชีพปักผ้า ค่ายจุฬาภรณ์
พร้อมพระราชทานใบความรู้ ประกอบด้วย หนังสือฉบับดิจิทัล อาทิ หนังสือ 36 พรรษา สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา หนังสือผ้าลายขิดนารีรัตนราชกัญญา และหนังสือแนวโน้มและทิศทางผ้าไทยและการออกแบบเครื่องแต่งกายด้วยผ้าไทย ฉบับที่ 3 พร้อมพระราชทานคำแนะนำแก่ผู้ผลิต ผู้ประกอบการ OTOP และสมาชิกโครงการศิลปาชีพ ประเภทผ้าและหัตถกรรมในพื้นที่ภาคใต้ กว่า 50 กลุ่ม จาก 14 จังหวัดภาคใต้ ที่เคยมีพระวินิจฉัยให้ปรับเปลี่ยน และพัฒนาผลิตภัณฑ์ให้มีความร่วมสมัย สามารถสวมใส่ได้ทุกเพศทุกวัย
เป็นการเพิ่มช่องทางการตลาดให้กลุ่มผู้ผลิต และผู้ประกอบการ OTOP อาทิ ผ้าฝ้ายทอยกดอก ลายดอกพะยอมเล็ก จากกลุ่มทอผ้านิคมลานข่อย จ.พัทลุง กระเป๋ากระจูดลายขอเจ้าฟ้าสิริวัณณวรีฯ จากศูนย์ศิลปาชีพบ้านหัวป่าเขียว จ.พัทลุง ผ้าลายขิดนารีรัตนราชกัญญา จากเก๋บาติก จ.กระบี่ กระเป๋าย่านลิเภา จากกลุ่มเกษตรจักสานปลูกย่านลิเภา จ.นครศรีธรรมราช กระเป๋าย่านลิเภา จากกลุ่มเกษตรจักสานปลูกย่านลิเภา จ.นครศรีธรรมราช งานเซรามิกของสมาชิกศิลปาชีพฯ บ้านรอตันบาตู จ.นราธิวาส
โดยโปรดให้ คณะผู้ทรงคุณวุฒิ ผู้เชี่ยวชาญด้านผ้าไทย และดีไซน์เนอร์ที่มีชื่อเสียงระดับประเทศ อาทิ นายธนันท์รัฐ ธนเสฏฐการย์ ผู้เชี่ยวชาญด้านผ้าไทย นายศิริชัย ทหรานนท์ ผู้เชี่ยวชาญด้านผ้าไทย เจ้าของแบรนด์ THEATRE คุณจิรัฏฐ์ ทรัพย์พิศาลกุล สไตล์ไดเร็กเตอร์นิตยสาร VOGUE คุณวิชระวิชญ์ อัครสันติสุข ผู้ก่อตั้งแบรนด์ WISHARAWISH นายตะวัน ก้อนแก้ว ผู้ช่วยบรรณาธิการแฟชั่น VOGUE นายนวัทตกร อุมาศิลป์ ผู้เชี่ยวชาญการออกแบบแฟชั่นและสิ่งทอ ให้คำปรึกษาแนะนำแก่ผู้ผลิต ผู้ประกอบการ OTOP และช่างทอผ้า เพื่อยกระดับการพัฒนาผลิตภัณฑ์ เทรนด์สีสัน เทรนด์แฟชั่นผ้าไทย การออกแบบคอลเลกชั่นผ้าไทย การเลือกใช้เส้นใยที่มีคุณภาพ การพัฒนาบรรจุภัณฑ์สำหรับผ้าไทย และการสร้างแบรนด์
จากนั้น ทอดพระเนตรการแสดงรำโนราผสมท่า รำโนราตัวอ่อน ระบำพราน จากนักศึกษาวิทยาลัยนาฏศิลป์พัทลุง ซึ่งโนรา หรือมโนราห์ เป็นศิลปะการแสดงพื้นบ้านชั้นสูงของภาคใต้ ที่ผสมระหว่างการร้อง การรำ ที่สะท้อนถึงความเชื่อและพิธีกรรม โดยได้รับการประกาศขึ้นบัญชีมรดกภูมิปัญญาทางวัฒนธรรมของชาติ และถูกเสนอชื่อขึ้นบัญชีมรดกทางวัฒนธรรมที่จับต้องไม่ได้ของมนุษยชาติ ของยูเนสโก ในปี 2564
ก่อนเสด็จกลับ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา พระราชทานผ้าลายพระราชทาน “ผ้าลายดอกรักราชกัญญา” ให้แก่ปลัดกระทรวงมหาดไทย นายกสมาคมแม่บ้านมหาดไทย อธิบดีกรมการพัฒนาชุมชน และประธานชมรมแม่บ้านพัฒนาชุมชน เนื่องในโอกาสเสด็จไปทรงเยี่ยมราษฎร จ.พัทลุง ในครั้งนี้ เพื่อเป็นของขวัญแก่ช่างทอผ้าทุกกลุ่ม ทุกเทคนิค เยาวชนคนรุ่นใหม่ และประชาชนคนไทยทุกคน ผู้มีจิตใจที่รุกรบมุ่งมั่นในการสืบสานและต่อยอดภูมิปัญญาและงานหัตถศิลป์พื้นถิ่น ให้ดำรงคงอยู่คู่แผ่นดินไทยอย่างยั่งยืน เนื่องในโอกาสที่พระองค์ทรงเจริญพระชนมายุครบ 3 รอบ 36 พรรษา
ซึ่ง “ผ้าลายดอกรักราชกัญญา” เป็นลายผ้าที่พระองค์ทรงศึกษาค้นคว้าลวดลายพื้นถิ่นภาคใต้ แล้วนำมาออกแบบผสมผสานกับ “ลายดอกรัก” ที่สื่อถึงความรักและกำลังใจที่พระองค์ทรงสร้างสรรค์ขึ้น ประกอบด้วย 4 ประเภท ได้แก่ ประเภทที่ 1 ผ้าลายพระราชทาน ผ้าลายดอกรักราชกัญญา ประเภทผ้าบาติก ประเภทที่ 2 ผ้าลายพระราชทาน ผ้าลายดอกรักราชกัญญา ประเภทผ้ามัดหมี่ ซึ่งทั้ง 2 ประเภทนี้ มีลวดลายประกอบด้วย ตัวอักษร S สื่อถึงพระกรุณาธิคุณ พระวิสัยทัศน์ และพระอัจฉริยภาพในสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ในการฟื้นคืนภูมิปัญญาผ้าไทยและงานหัตถศิลป์พื้นถิ่น ให้มีที่ยืนในโลกใบใหม่ได้อย่างภาคภูมิ
ลายดอกรักสี่ทิศ สื่อถึงความจงรักภักดีที่ช่างทอผ้า ทุกกลุ่มทุกเทคนิคจากทุกภูมิภาค ทั่วประเทศ แสดงต่อพระองค์ และได้เทิดทูนพระองค์ไว้เหนือเกล้า เหนือกระหม่อมชั่วลูกสืบหลาน ลายดอกรักห้ากลีบ สื่อถึงจิต 5 ประการ ที่ถักทอผืนผ้าแห่ง ความสำเร็จ ได้แก่ ความเชี่ยวชาญ ความคิดวิเคราะห์ ความคิดสร้างสรรค์ ความเคารพและเข้าใจ และความมีคุณธรรม และลายกระจังใจรัก สื่อถึงความรักและห่วงใยจาก สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ที่มีต่อปวงชนชาวไทยอย่างอเนกอนันต์
สำหรับประเภทที่ 3 ผ้าลายพระราชทาน ผ้าลายดอกรักราชกัญญา ประเภทผ้ายก มีลวดลายประกอบด้วย ตัวอักษร S ตัวใหญ่ สื่อถึงพระราชปณิธานอันยิ่งใหญ่ในการฟื้นคืนภูมิปัญญาการทอผ้าและงานหัตถศิลป์ไทยในสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ตัวอักษร S ตัวเล็ก สื่อถึงพระดำริที่ตั้งมั่นในการสืบสาน รักษา และต่อยอดพระราชปณิธานอันยิ่งใหญ่ในสมเด็จย่าของพระองค์ ทางด้านการฟื้นคืนภูมิปัญญาการทอผ้าของไทยให้มีความร่วมสมัยและเป็นสากล ลายกรอบย่อมุม สื่อถึงภูมิปัญญาการทอผ้าและหัตถศิลป์ พื้นถิ่นที่มีเอกลักษณ์ จากทุกภูมิภาค ของประเทศไทย ที่ควรค่าแก่การรักษาไว้ให้ดำรงคงอยู่คู่แผ่นดิน
ลายดอกรักสี่ทิศ สื่อถึงความรักและศรัทธา ในงาน ถักทอผืนผ้าแห่งภูมิปัญญาพื้นถิ่น ด้วยสมองและสองมือของช่างทอผ้า ในทุกภูมิภาคทั่วประเทศ ลายเชิงช่อดอกรัก สื่อถึงความรักและกำลังใจที่ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา พระราชทานแก่ ช่างทอผ้า ผู้สืบสานภูมิปัญญาการทอผ้า และหัตถศิลป์พื้นถิ่นของไทยในทุกภูมิภาคทั่วประเทศ และผ้าบาติกลายพระราชทาน
ลายที่ 4 ซึ่งสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา โปรดเกล้าฯ ให้พัฒนา “ผ้าบาติกลายพระนามาภิไธยสิริกิติ์” ที่สมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ได้รับการทูลเกล้าฯ ถวาย เมื่อครั้งโดยเสด็จพระบาทสมเด็จพระบรมชนกาธิเบศร มหาภูมิพลอดุลยเดชมหาราช บรมนาถบพิตร เสด็จพระราชดำเนินเยือนสาธารณรัฐอินโดนีเซีย เมื่อปี พ.ศ.2503 เพื่อให้มีความร่วมสมัยและเป็นสากล
นายสุทธิพงษ์ จุลเจริญ ปลัดกระทรวงมหาดไทย กล่าวว่า นับเป็นพระกรุณาธิคุณอย่างหาที่สุดมิได้ที่ สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา พระราชทานผ้าลายพระราชทาน “ผ้าลายดอกรักราชกัญญา” ด้วยทรงมีความรัก ความผูกพัน และความห่วงใยราษฎรของพระองค์ โดยเฉพาะอย่างยิ่งพี่น้องประชาชนในพื้นที่ภาคใต้ ซึ่งมีวิถีชีวิตที่แวดล้อมไปด้วยความอุดมสมบูรณ์ และความหลากหลายของระบบนิเวศ
นายสุทธิพงษ์ กล่าวต่อว่า ด้วยทรงมุ่งมั่นในการสืบสาน รักษา และต่อยอด หลักการทรงงานและแนวทางอันเนื่องมาจากพระราชดำริของสมเด็จพระเจ้านางเจ้าสิริกิติ์ พระบรมราชินีนาถ พระบรมราชชนนีพันปีหลวง เพื่อทำให้พี่น้องประชาชนคนไทยได้มีอาชีพ มีรายได้ จากภูมิปัญญาอัตลักษณ์งานหัตถศิลป์หัตถกรรมที่สืบทอดมาจากบรรพบุรุษ และพัฒนาต่อยอดโดยพระราชทานโครงการพระดำริ “ผ้าไทยใส่ให้สนุก”
นายสุทธิพงษ์ กล่าวว่า ซึ่งกระทรวงมหาดไทยได้น้อมนำมาเป็นแนวทางขับเคลื่อนการส่งเสริมพัฒนาทักษะของผู้ประกอบการผ้าอย่างต่อเนื่อง โดยโครงการจัดแสดงและจำหน่ายผลิตภัณฑ์ภูมิปัญญาผ้าไทย และงานหัตถกรรมชุมชน เพื่อแลกเปลี่ยนเรียนรู้ศิลปหัตถกรรมภูมิปัญญาไทยของจังหวัดในพื้นที่ 4 ภูมิภาค ซึ่งครั้งนี้เป็นครั้งที่ 2 จัดที่ จ.พัทลุง เพื่อประชาสัมพันธ์ สร้างการรับรู้ ผลงานอัตลักษณ์ศิลปหัตถกรรมภูมิปัญญาไทยของกลุ่มผู้ประกอบการผลิตภัณฑ์ชุมชน (OTOP)
นายสุทธิพงษ์ กล่าวต่อว่า เป็นการเพิ่มช่องทางการตลาดให้กับกลุ่มผู้ผลิต ผู้ประกอบการ OTOP ในการจำหน่ายผ้าไทย ผลิตภัณฑ์ผ้าไทย และงานหัตถกรรมชุมชน และเสริมองค์ความรู้ ยกระดับการพัฒนาผลิตภัณฑ์ การพัฒนาบรรจุภัณฑ์สำหรับผ้าไทย และการสร้างแบรนด์ จากผู้เชี่ยวชาญด้านต่างๆ เพื่อให้สามารถผลิตผลงานที่สอดคล้องความต้องการของตลาด สามารถนำไปประกอบอาชีพได้และเป็นต้นแบบการพัฒนาชุมชนอย่างยั่งยืน
“ในวันนี้ กลุ่มสมาชิกโครงการศิลปาชีพ ผู้ผลิต ผู้ประกอบการ และช่างทอผ้าในพื้นที่ภาคใต้ ได้รับพระกรุณาธิคุณจากสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ที่ทรงนำประสบการณ์ส่วนพระองค์ทั้งจากการทรงงาน ทรงศึกษาผ้าทอพื้นเมือง และพระปรีชาสามารถด้านการออกแบบที่นำสมัย ถ่ายทอดสู่สมาชิกกลุ่มทอผ้าและช่างทอผ้าที่เฝ้ารับเสด็จฯ และถวายรายงานส่งการบ้านผลิตภัณฑ์ที่พัฒนาตามพระวินิจฉัย
ทำให้สามารถนำไปออกแบบเสื้อผ้าและผลิตภัณฑ์ของตนเองให้มีความร่วมสมัย และนำไปประยุกต์ปรับเปลี่ยนเพื่อความเหมาะสมกับยุคสมัยได้อย่างสวยงาม นำไปสู่การสร้างงาน สร้างอาชีพ สร้างรายได้ ให้กับช่างทอผ้าทุกท้องถิ่น ท้องที่ และเป็นต้นแบบในการพัฒนาผลิตภัณฑ์ผ้าไทยให้เป็นที่ประจักษ์ทั้งในประเทศและต่างประเทศอย่างยั่งยืน” นายสุทธิพงษ์ กล่าว
ด้าน ดร.วันดี กุญชรยาคง จุลเจริญ นายกสมาคมแม่บ้านมหาดไทย กล่าวว่า นับเป็นความโชคดีของพวกเราที่สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ทรงแบ่งเบาพระราชภาระของพระบาทสมเด็จพระเจ้าอยู่หัว ในการทรงสืบสาน รักษา และต่อยอด พระราชปณิธานในสมเด็จพระนางเจ้าสิริกิติ์ พระบรมราชินีนาถ พระบรมราชชนนีพันปีหลวง ด้วยทรงต่อยอดแนวคิดในการพัฒนาลวดลายผ้าให้แก่สมาชิกกลุ่มทอผ้าทุกกลุ่ม ทุกเทคนิค ทั่วประเทศ
ดร.วันดี กล่าวต่อว่า ซึ่งนับได้ว่าทรงเป็นแบบอย่างให้เยาวชนคนรุ่นใหม่ได้เข้ามามีส่วนร่วมในการออกแบบเสื้อผ้าไทยให้ทันสมัย สามารถสวมใส่ได้ทุกเพศ ทุกวัย ทุกโอกาส อันเป็นการอนุรักษ์และสืบสานภูมิปัญญาของคนไทย ก่อให้เกิดรายได้สู่ชุมชนเศรษฐกิจฐานราก
ดร.วันดี กล่าวว่า โดยสมาคมแม่บ้านมหาดไทย น้อมสำนึกในพระกรุณาธิคุณที่ทรงรื้อฟื้นเรื่องผ้าไทย โดยทรงนำเอาวิชาการสมัยใหม่ในเรื่องของการออกแบบ Packaging Branding เข้ามาช่วยยกระดับคุณภาพและมูลค่าของผ้า โดยเฉพาะผู้หญิงที่ไม่สามารถเลือกงานทำ แต่กลับมีชีวิตที่มีคุณภาพ มีรายได้ เลี้ยงดูครอบครัวได้ ทำให้วงการผ้าไทย มีลวดลายที่หลากหลาย
ดร.วันดี กล่าวอีกว่า เกิดการผสมผสานวัฒนธรรม มีความร่วมสมัยและเป็นสากล และขอเชิญชวนพวกเราคนไทยทุกคน ได้ร่วมกันภาคภูมิใจในความเป็นไทยด้วยการสวมใส่ผ้าไทยในทุกวัน ทุกโอกาส เพื่อทำให้ผ้าไทยได้มีชีวิตที่ยืนยาว คนทอผ้าได้มีอาชีพที่มั่นคง มีรายได้จุนเจือสมาชิกในครอบครัว อันทำให้คนไทยอีกหลายล้านคนมีคุณภาพชีวิตที่ดีอย่างยั่งยืน",https://www.khaosod.co.th/royal-news/news_7493190,https://www.khaosod.co.th/wpapp/uploads/2023/02/%E0%B8%9E%E0%B8%A3%E0%B8%B0%E0%B8%A3%E0%B8%B2%E0%B8%8A%E0%B8%97%E0%B8%B2%E0%B8%99%E0%B8%9C%E0%B9%89%E0%B8%B2-300x169.jpg,-
เจ้าฟ้าสิริวัณณวรีฯ เสด็จไปทรงเปิดอาคารเฉลิมพระเกียรติ 36 พรรษา วิชชาลัยดอนกอย,ข่าวในพระราชสำนัก,"23 ม.ค. 2566
-
20:12 น.","เจ้าฟ้าสิริวัณณวรีฯ เสด็จไปทรงเปิดอาคารเฉลิมพระเกียรติ 36 พรรษา วิชชาลัยดอนกอย วิถีแห่งการพัฒนาที่ยั่งยืน อ.พรรณานิคม จ.สกลนคร
เมื่อเวลา 14.19 น. วันที่ 23 ม.ค. 2566 สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา เสด็จไปทรงเปิดอาคารเฉลิมพระเกียรติ 36 พรรษา สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา วิชชาลัยดอนกอย วิถีแห่งการพัฒนาที่ยั่งยืน หมู่ที่ 2 ต.สว่าง อ.พรรณานิคม จ.สกลนครโดยมีนายสุทธิพงษ์ จุลเจริญ ปลัดกระทรวงมหาดไทย นายชานน วาสิกศิริ รองผู้ว่าราชการจังหวัดสกลนคร พล.ต.นรธิป โพยนอก ผู้บัญชาการกองพลทหารราบที่ 3 พ.ต.อ.เทิดทูน สร้อยสุขพาพันธ์ รอง ผบก.จว.สกลนคร นายอรรษิษฐ์ สัมพันธรัตน์ อธิบดีกรมการพัฒนาชุมชน ดร.วันดี กุญชรยาคง จุลเจริญ นายกสมาคมแม่บ้านมหาดไทย นางจิณณารัชช์ สัมพันธรัตน์ ประธานชมรมแม่บ้านพัฒนาชุมชน ข้าราชการ และประชาชนในพื้นที่ เฝ้ารับเสด็จการนี้ ทรงจุดธูปเทียนเครื่องนมัสการบูชาพระพุทธนวราชบพิตร ทรงกราบ ประทับพระเก้าอี้ ทรงศีล จากนั้นนายสุทธิพงษ์ จุลเจริญ ปลัดกระทรวงมหาดไทย กราบทูลรายงานการจัดสร้างอาคารเฉลิมพระเกียรติ 36 พรรษา สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา วิชชาลัยดอนกอย วิถีแห่งการพัฒนาที่ยั่งยืน และกราบทูลเชิญทรงกดปุ่มไฟฟ้าเปิดแพรคลุมป้ายอาคารเฉลิมพระเกียรติฯ และทอดพระเนตรนิทรรศการเกี่ยวกับภูมิปัญญาผ้าของบ้านดอนกอย และการแสดงพื้นถิ่นของอำเภอพรรณานิคมจากนั้นเสด็จไปทรงประเคนจตุปัจจัยไทยธรรมถวายพระสงฆ์ ทรงหลั่งทักษิโณทก แล้วเสด็จไปทรงกราบที่หน้าเครื่องนมัสการ ทรงลาพระสงฆ์ และเสด็จไปทอดพระเนตรการเตรียมเนื้อครามและสาธิตวิธีการย้อมครามที่อาคารเตรียมเนื้อคราม แล้วเสด็จเข้าอาคารเฉลิมพระเกียรติฯ
โดยทรงทอดพระเนตรไลฟ์จำหน่ายสินค้าและผลิตภัณฑ์ของบ้านดอนกอยโมเดล การสาธิตการจำหน่ายผลิตภัณฑ์ผ้าและเครื่องแต่งกาย นิทรรศการเกี่ยวกับภูมิปัญญาผ้า นิทรรศการเฉลิมพระเกียรติ ฯ นิทรรศการประวัติความเป็นมาของ “ดอนกอยโมเดล” และทอดพระเนตรการเตรียมเส้นใยการทอ และการแสดงพื้นถิ่นอำเภอพรรณานิคมนายสุทธิพงษ์ จุลเจริญ ปลัดกระทรวงมหาดไทย กล่าวว่า เนื่องในโอกาสที่สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ได้เจริญพระชนมายุครบ 3 รอบ เมื่อวันที่ 8 ม.ค. 2566 กระทรวงมหาดไทยได้น้อมนำแนวทางพระดำริ จัดสร้าง “อาคารเฉลิมพระเกียรติ 36 พรรษา สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา วิชชาลัยดอนกอย วิถีแห่งการพัฒนาที่ยั่งยืนขึ้น” เพื่อประกาศพระเกียรติคุณที่ทรงมีพระเมตตาต่อประชาชนคนไทย โดยเฉพาะอย่างยิ่ง บ้านดอนกอย ที่ได้พระราชทานโครงการพระดำริแห่งแรก “ดอนกอยโมเดล” ซึ่งก่อให้เกิดการเปลี่ยนแปลงครั้งยิ่งใหญ่ และสร้างคุณประโยชน์กับประชาชนอย่างอเนกอนันต์กระทรวงมหาดไทย โดยกรมการพัฒนาชุมชน ได้ขับเคลื่อนโครงการ “ดอนกอยโมเดล” จากพระดำริฯ เมื่อครั้งเสด็จทอดพระเนตรขั้นตอนการผลิตผ้าย้อมครามที่กลุ่มทอผ้าบ้านดอนกอย เมื่อวันที่ 15 พ.ย. 2563 โดยมีพระประสงค์ในการพัฒนาผลิตภัณฑ์ผ้าทอบ้านดอนกอยให้มีความทันสมัย ยกระดับภูมิปัญญาและชิ้นงานให้เป็นที่ต้องการของตลาดไทยและตลาดโลก เกิดเป็นรายได้และทำให้ชีวิตความเป็นอยู่ของคนในชุมชนดีขึ้น ยกระดับเป็น Premium OTOP เพื่อส่งเสริมภาพลักษณ์ผ้าไทยให้เป็นที่ยอมรับระดับสากลโดยบูรณาการองค์ความรู้ร่วมกันระหว่างสมาชิกกลุ่มทอผ้าบ้านดอนกอยและผู้ทรงคุณวุฒิ ผู้เชี่ยวชาญด้านการออกแบบในการพัฒนาผลิตภัณฑ์ ไปจนถึงรวบรวมองค์ความรู้วัฒนธรรมชุมชน ภูมิปัญญาด้านการทอผ้า การย้อมคราม และการใช้สีธรรมชาติ มาพัฒนาเป็นผลิตภัณฑ์ที่ทันสมัยและมีความเป็นสากล โดยได้ส่งเสริมให้มีการพัฒนามาจากลายดั้งเดิมของชุมชนบ้านดอนกอย ไปพัฒนาต่อยอดด้านการใช้สีธรรมชาติจนสามารถพัฒนาได้ถึง 10 โทนสีรวมทั้งการพัฒนาบรรจุภัณฑ์ที่ออกแบบโดยคำนึงถึงอัตลักษณ์ของชุมชนบ้านดอนกอย เพื่อสร้างภาพลักษณ์ใหม่ๆ ให้กับผ้าไทย ทำให้ผ้าไทยสามารถสวมใส่ได้ในทุกโอกาส ตามแนวพระดำริ “ผ้าไทยใส่ให้สนุก” ซึ่งในการพัฒนาตั้งแต่ปี 2563 – ปัจจุบัน ส่งผลให้ผลิตภัณฑ์ผ้าทอย้อมครามพัฒนาให้กลายเป็นผ้าไทยที่ใส่สนุก มีลวดลายใหม่ๆ ดีไซน์ที่ทันสมัย ตามเทรนแฟชั่นนายสุทธิพงษ์ จุลเจริญ กล่าวต่อว่า กระทรวงมหาดไทย กรมการพัฒนาชุมชน และภาคีเครือข่าย มีแนวทางดำเนินงานพัฒนาคุณภาพชีวิตของประชาชนในชุมชนอื่นๆ โดยเฉพาะอย่างยิ่งในทุกอำเภอของจังหวัดสกลนครได้นำโมเดลนี้ไปขับเคลื่อน โดยปัจจุบันได้มีการต่อยอดไปสู่โครงการ “ดอนกอยโมเดลสู่สากล” มีการสร้างสรรค์แฟชั่น คอลเลคชั่น ร่วมสมัย พร้อมนำองค์ความรู้ที่ได้มาจัดทำและตีพิมพ์เป็นหนังสือ “ดอนกอยโมเดล” เผยแพร่สู่สาธารณชน เพื่อให้เกิดองค์ความรู้ที่แพร่หลายและฟื้นฟูภูมิปัญญาพื้นถิ่นด้านการสร้างสรรค์ผืนผ้าด้วยความร่วมมือจาก 10 กลุ่มชุมชนที่เข้าร่วมโครงการได้แก่ กลุ่มทอผ้าย้อมครามบ้านดอนกอย กลุ่มทอผ้าย้อมครามบ้านคำประมง กลุ่มสร้างเสริมอาชีพชุมชนบ้านดอนกอย กลุ่มเยาวชนบ้านดอนกอย กลุ่มทอผ้าภูไทรุณณี วิสาหกิจชุมชนกลุ่มทอผ้าย้อมครามบ้านอูนดง-หนองไชยวาลย์ กลุ่มทอผ้าฝ้ายย้อมสีเปลือกไม้บ้านผักคำภู กลุ่มทอผ้าย้อมครามบ้านบัวทอง กลุ่มผ้าย้อมครามบ้านหนองครอง และกลุ่มไอดินกลิ่นครามโดยมีการคัดเลือกผืนผ้าที่มีความโดดเด่น นำไปออกแบบเสื้อผ้าโดยนักออกแบบชั้นนำของประเทศ นำไปสู่ “การสร้างงาน สร้างรายได้ กระจายสู่ชุมชนอย่างยั่งยืน” และเป็นต้นแบบในการพัฒนาผลิตภัณฑ์ผ้าไทยให้เป็นที่ประจักษ์ทั้งในประเทศและต่างประเทศ โดยสามารถสร้างรายได้ให้กับสมาชิกในกลุ่มทอผ้าภายใต้โครงการดอนกอยโมเดลและคนในชุมชน จากเดิม 700 บาท/คน/เดือน เพิ่มเป็นกว่า 15,000 บาท/คน/เดือนนายสุทธิพงษ์ กล่าวเพิ่มเติม ศูนย์เรียนรู้ผ้าย้อมครามบ้านดอนกอย “วิชชาลัยดอนกอย วิถีแห่งการพัฒนาที่ยั่งยืน” จะเป็นแหล่งรวบรวมภูมิปัญญาเรื่องผ้าทอพื้นเมืองของจังหวัดสกลนคร เป็นแหล่งถ่ายทอดองค์ความรู้กระบวนการทอผ้า และเรียนรู้นวัตกรรมใหม่ ๆ ให้แก่ผู้ที่สนใจสามารถนำไปประกอบอาชีพได้ และเป็นต้นแบบการพัฒนาชุมชนอย่างยั่งยืน” และยังเป็นแบบอย่างในเรื่องของการพัฒนาชุมชนโดยให้ความสำคัญกับสิ่งแวดล้อมตามหลัก Bio-Circular-Green Economy : BCG สร้างความตระหนักให้รู้ถึงผลกระทบที่จะเกิดขึ้นกับคนทอผ้า คนย้อมผ้า และอาจส่งไปถึงผู้สวมใส่หากใช้สารเคมีในการย้อมผ้านายสุทธิพงษ์ กล่าวต่อว่า อีกทั้งยังเป็นการรักษาสิ่งแวดล้อม และมีการส่งเสริมให้คนในชุมชนพึ่งตนเองได้ด้วยการบูรณาการองค์ความรู้ ตามหลักปรัชญาของเศรษฐกิจพอเพียงมาปรับใช้ โดยได้สนับสนุนให้คนในชุมชนปลูกพืชผักสวนครัว รั้วกินได้ ปลูกฝ้าย ปลูกหม่อน เลี้ยงไหม และปลูกต้นไม้ที่ให้สีธรรมชาติ ดังพระดำริ “หมู่บ้านยั่งยืน (Sustainable Village)” โดยกระทรวงมหาดไทยขอน้อมนำพระดำริในการเพิ่มคุณค่าและมูลค่า ยกระดับผลิตภัณฑ์ผ้าไทย ให้สามารถก้าวสู่ระดับสากล เพื่อวิถีชุมชนที่ยั่งยืนและสร้างสรรค์คุณประโยชน์แก่ประเทศชาติสืบไป”ดร.วันดี กุญชรยาคง จุลเจริญ กล่าวว่า เมื่อวันที่ 15 พ.ย. 2563 สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา เสด็จไปทรงเยี่ยมกลุ่มทอผ้าย้อมครามบ้านดอนกอย ซึ่งระหว่างที่พระองค์ทอดพระเนตรผลิตภัณฑ์ผ้า และผ้าทอลายโบราณต่างๆ ของกลุ่มนั้น ได้มีพระวินิจฉัยและพระราชทานคำแนะนำในเรื่องลายผ้าโบราณ เพื่อฟื้นฟูภูมิปัญญาท้องถิ่น โดยพระราชทานคำแนะนำให้ย้อมผ้าในโทนสีที่อ่อนลงเพื่อให้มีความร่วมสมัย และปรับการทอชายผ้าถุงให้กว้าง ปรับทอหัวผ้าถุงให้ยาวขึ้น พร้อมทั้งทรงมีพระวินิจฉัยเพิ่มเติมให้ผสมผสานลวดลายเดิมเข้าด้วยกันเพื่อให้เกิดลายใหม่ ร่วมสมัยและเป็นสากลอาทิ ทอผ้าลายโคมไฟใหญ่สลับกับลายพิกุลทอง ทอผ้าลายต้นกล้วยแทรกด้วยลายฟันปลา และทอผ้าลายตุ้มป่องใหญ่ให้มีสัดส่วนลายที่เล็กลง และทรงมีพระวินิจฉัยให้ปรับการทอลายเกล็ดเต่าของกลุ่มทอผ้าบ้านคำประมงให้มีขนาดเล็กลง เพื่อให้นำไประยุกต์ใช้งานได้หลากหลายยิ่งขึ้น และต่อมา พระองค์ได้เสด็จไปทรงเป็นองค์ประธานในพิธีเปิดงาน OTOP City 2020 ในวันที่ 21 ธ.ค. 63 กลุ่มทอผ้าย้อมครามบ้านดอนกอย ได้ถวายรายงานและนำผ้าที่ทอขึ้นตามพระวินิจฉัย ทูลเกล้าฯ ถวายเพื่อทอดพระเนตรพระองค์ตรัสว่าสวยมาก และพระราชทานพระดำริเพิ่มเติมให้ปรับขั้นตอนการค้นหมี่ โดยให้ฟืมกับโฮงหมี่มีขนาดเท่ากัน เพื่อไม่ให้เส้นขอบด้ายมีพื้นที่เหลือมากเกินจำเป็น ยังทรงให้ศึกษาทดลองเรื่องการย้อมครามเพื่อให้ได้สีโทนอ่อนลง และทดลองการล้างด้ายจนสีไม่ตกว่าจะต้องล้างกี่น้ำ“ภูมิปัญญาพื้นถิ่นและองค์ความรู้การทำผ้าย้อมครามอันเป็นเอกลักษณ์ของสกลนคร การย้อมสีธรรมชาติ การปลูกฝ้าย ทำฝ้าย เข็นมือ ที่ได้รับการสืบทอดมาจากบรรพบุรุษผสมผสานกับวิถีชีวิตชาวบ้าน ขนบธรรมเนียม ประเพณี ศิลปวัฒนธรรมท้องถิ่นต่าง ๆ อันมีเสน่ห์งดงาม เชื่อมโยงกับสายสัมพันธ์ ความรัก ความสามัคคี ช่วยเหลือเกื้อกูลกันของคนในชุมชน ก่อให้เกิดการสร้างสรรค์สมบัติอันล้ำค่าให้แก่ผืนแผ่นดินไทย นั่นคือ ผ้าไทย อันเป็นเอกลักษณ์ของสกลนครที่งดงาม ทรงคุณค่า สร้างความภาคภูมิใจให้แก่คนในชุมชนและคนไทยทุกคนเป็นอย่างยิ่ง และในฐานะที่เป็นคนไทย ช่างทอทุกคนก็มีความมุ่งมั่นตั้งใจในการที่จะสืบสานภูมิปัญญาจากบรรพบุรุษ ต่อยอด สร้างสรรค์ ผลงานศิลปะผ้าไทยให้ทั่วโลกได้ประจักษ์ อย่างยั่งยืน” ดร.วันดี กล่าวด้านนางถวิล อุปรี ประธานกลุ่มทอผ้าย้อมครามบ้านดอนกอย กล่าวว่า ตนรู้สึกซาบซึ้งดีใจและสำนึกในพระกรุณาธิคุณอย่างหาที่สุดมิได้ จากในอดีตพวกเราทอผ้าแบบโบราณ ตามวิถีชีวิตชาวบ้านโบราณดั้งเดิม ทอเฉพาะใช้ ใช้ทุกอย่างที่ทำ พระองค์ท่านมาพระราชทานเสริมให้ลายผ้ามีความหลากหลาย เพื่อให้ชุมชนเรามีรายได้ มีเงินไปดูแลครอบครัว ดูแลลูกหลานในชุมชน พระองค์ทรงตรัสว่า “แม่ๆ หนูมานี่มาให้กำลังใจแม่ๆ นะ แม่ๆ อย่าขี้คร้านนะ” ทำให้พวกตนมีความซาบซึ้งในน้ำพระทัยของพระองค์เมื่อพระองค์ทรงใช้พระหัตถ์จับเครื่องมือเครื่องทอต่างๆ ก็ได้แต่ทูลว่าเป็นห่วงพระองค์ กระทั่งทรงตรัสตอบว่า “แม่ไม่ต้องห่วง หนูทำได้ หนูเคยตามเสด็จสมเด็จย่าบ่อยๆ” ซึ่งสิ่งเหล่านี้มันเหมือนความฝันที่กลายเป็นความจริงเกิดขึ้น นอกจากนี้ สิ่งที่พวกเราทำไม่ได้ พระองค์ทรงโปรดให้กลุ่มผู้เชี่ยวชาญลงมาช่วยให้แง่คิด ให้ข้อชี้แนะ ให้องค์ความรู้พวกตนด้วย ซึ่งแนวทางพระราชทานทำให้คุณภาพชีวิตคนในชุมชนดีขึ้น รายได้เพิ่มมากขึ้น ลักษณะลายผ้าเฉดสีมีมากขึ้น ทั้งครามน้ำหนึ่ง ครามน้ำสอง ครามน้ำกลาง และผสมผสานหลากหลาย และจะน้อมนำถ่ายทอดให้ลูกหลานได้สืบสาน รักษา และพัฒนาต่อยอดต่อไปให้เกิดความยั่งยืน“พวกเราทุกคนจะน้อมนำพระดำริที่พระองค์ทรงมีพระกรุณาธิคุณอย่างหาที่สุดมิได้ มาทำให้วิชชาลัยดอนกอย วิถีแห่งการพัฒนาที่ยั่งยืน ได้เป็นพื้นที่แห่งการเรียนรู้ พื้นที่แห่งการถ่ายทอดองค์ความรู้ให้กับลูกหลาน ให้กับผู้ที่สนใจ เพื่อทำให้ผ้าไทยเป็นเครื่องมือแห่งการสร้างอาชีพที่มั่นคงและยั่งยืน ทำให้คุณภาพชีวิตของพวกเราทุกคนและพี่น้องคนไทยทุกคนได้รับการพัฒนาอย่างยั่งยืน อันเป็นสัญลักษณ์แห่งความจงรักภักดีด้วยหัวใจของพวกเราที่มีต่อ “พระองค์หญิง” พระผู้ทรงเป็นที่รักยิ่งของพวกเราทุกคนตลอดไป” นางถวิลฯ กล่าว
นายสุทธิพงษ์ จุลเจริญ กล่าวเสริมในตอนท้ายว่า กระทรวงมหาดไทยได้น้อมนำแนวพระดำริการพัฒนาหมู่บ้านยั่งยืนของสมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา ที่ทรงริเริ่ม ณ บ้านดอนกอย มาขับเคลื่อนในปี 2566 ใน 76 จังหวัด ตำบลละ 1 หมู่บ้าน รวม 7,255 หมู่บ้าน เพื่อเสริมสร้างความเข้มแข็งของชุมชนให้ดูแลครอบครัว ดูแลหมู่บ้าน จนเป็นหมู่บ้านยั่งยืน เฉกเช่น บ้านดอนกอย อ.พรรณนานิคม จ.สกลนคร เฉลิมพระเกียรติ เนื่องในโอกาสทรงเจริญพระชนมายุครบ 3 รอบ 36 พรรษา 8 มกราคม 2566 เพื่อทำให้พี่น้องประชาชนทุกคนมีคุณภาพชีวิตที่ดีอย่างยั่งยืน",https://www.khaosod.co.th/royal-news/news_7473225,https://www.khaosod.co.th/wpapp/uploads/2023/01/%E0%B9%80%E0%B8%88%E0%B9%89%E0%B8%B2%E0%B8%9F%E0%B9%89%E0%B8%B2%E0%B8%AA%E0%B8%B4%E0%B8%A3%E0%B8%B4%E0%B8%A7%E0%B8%B1%E0%B8%93%E0%B8%93%E0%B8%A7%E0%B8%A3%E0%B8%B5-1-300x169.jpg,-
'เจ้าฟ้าสิริวัณณวรี' เสด็จทรงติดตามพระอาการ 'พระองค์ภาฯ' ที่โรงพยาบาลจุฬาฯ,ข่าวในพระราชสำนัก,"21 ม.ค. 2566
-
16:56 น.","‘เจ้าฟ้าสิริวัณณวรี’ เสด็จทรงติดตามพระอาการ ‘พระองค์ภาฯ’ ที่โรงพยาบาลจุฬาฯ เป็นการส่วนพระองค์ ประชาชนทยอยลงนามถวายพระพร เฝ้าถวายกำลังใจพระองค์ภา
เมื่อเวลา 16.02 น. วันที่ 21 ม.ค.66 สมเด็จพระเจ้าลูกเธอ เจ้าฟ้าสิริวัณณวรี นารีรัตนราชกัญญา เสด็จเป็นการส่วนพระองค์ ทรงติดตามพระอาการประชวรของ สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ณ อาคารภูมิสิริมังคลานุสรณ์ โรงพยาบาลจุฬาลงกรณ์ สภากาชาดไทย
โดยเมื่อขบวนรถยนต์พระที่นั่งเคลื่อนผ่านด้านหน้าอาคารภูมิสิริมังคลานุสรณ์ ประชาชนที่มาเฝ้าถวายกำลังใจ ที่ตั้งแถวรอรับเสด็จแล้วนั้น ต่างพร้อมใจชูพระรูปพระองค์ภาฯ ก่อนรถยนต์พระที่นั่งเข้าเลี้ยวเข้าชั้นใต้ดินอาคารภูมิสิริมังคลานุสรณ์
นอกจากนี้ ตลอดทั้งวันยังมีคณะบุคคลหน่วยงานภาครัฐ เอกชน และประชาชนทั่วไป สวมชุดแดงเนื่องโอกาสเทศกาลตรุษจีน นำแจกันดอกไม้มาถวายที่หน้าพระรูปพร้อมลงนามถวายพระพร สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ให้ทรงหายจากอาการพระประชวรโดยเร็ว
อาทิ น.ส.นันทศรี ประกอบมี ประธานชมรมเชิดชูและสืบทอดพระพุทธศาสนา จ.บุรีรัมย์, น.ส.มานิดา ภู่เจริญ, พระครูวรสิทธิวิเทศ (สิทธิพร เมธงฺกโร) เจ้าอาวาสวัดพุทธประทีป ซานฟรานซิสโก ประเทศสหรัฐอเมริกา, นาวิน สุรานา ประธาน บริษัท TCI GLOBAL VENTURES CO.LTD, มูลนิธิลมหายใจไร้มลทิน
ขณะที่บรรยากาศประชาชนทยอยมาลงนามถวายพระพร ต่างขอพรในวันไหว้เจ้าในเทศกาลตรุษจีน 2566 เพื่อขอให้พระองค์ภาฯ ทรงหายจากพระอาการประชวรโดยเร็ว
ทั้งนี้ สำนักพระราชวังจะเปิดให้ลงนามถวายพระพร สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ณ อาคารภูมิสิริมังคลานุสรณ์ ชั้น 1 โรงพยาบาลจุฬาลงกรณ์ สภากาชาดไทย จนถึงวันที่ 31 ม.ค.66 จากนั้นสามารถลงนามถวายพระพรผ่านระบบช่องทางออนไลน์ ที่เว็บไซต์หน่วยราชการในพระองค์ https://wellwishes.royaloffice.th ได้ทุกวัน",https://www.khaosod.co.th/royal-news/news_7470342,https://www.khaosod.co.th/wpapp/uploads/2023/01/%E0%B8%9E%E0%B8%A3%E0%B8%B0%E0%B8%AD%E0%B8%87%E0%B8%84%E0%B9%8C%E0%B8%A0%E0%B8%B2%E0%B8%AF-1-300x169.jpg,-
ป้าวัย 62 เล่านาทีเฝ้าฯรับเสด็จ 'พระองค์ภา' สุดตื้นตัน ยื่นพระหัตถ์มาจับไว้แน่น,ข่าวในพระราชสำนัก,"13 ม.ค. 2566
-
17:41 น.","ป้าวัย 62 เล่านาทีเฝ้าฯรับเสด็จ ‘พระองค์ภา’ สุดตื้นตัน ยื่นพระหัตถ์มาจับแน่น วันนี้ตั้งใจมาเป็นพิเศษ ทำบุญถวายเป็นพระกุศล ให้ทรงหายจากพระอาการประชวร
เมื่อวันที่ 13 ม.ค.66 ที่อาคารภูมิสิริมังคลานุสรณ์ โรงพยาบาลจุฬาลงกรณ์ สภากาชาดไทย ผู้สื่อข่าวรายงานว่า ตั้งแต่ช่วงเช้ามีหน่วยงาน องค์กร คณะบุคคล และประชาชนจากทุกสารทิศ เดินทางมาลงนามถวายพระพรและนำแจกันดอกไม้มาถวาย เบื้องหน้าพระรูปสมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา เพื่อขอให้พระองค์มีพระพลานามัยแข็งแรง สมบูรณ์โดยเร็ว
อาทิ ศ.ดร.สุชัชวีร์ สุวรรณสวัสดิ์ ในฐานะประธานผู้เข้าอบรมหลักสูตรการบริหารเชิงนิติศาสตร์ระดับสูงหรือ (วทน.) รุ่นที่ 2 วิทยาลัยทนายความ สภาทนายความในพระบรมราชูปถัมภ์ พร้อมตัวแทนคณะผู้เข้าอบรมฯ ,พ.อ.นพ. ปิยลาภ วสุวัต รองผอ.รพ.พระมงกุฎเกล้า นายวงศ์วริศ์ (มนัส) วงษ์จันทร์ ผอ.สำนักจัดการหนี้เกษตรกร กฟก.
นายเสาวภักดิ์ สกุลโรมวิลาส ทนายความ นายโอฬาร แพพ่วง ผู้จัดการฝ่ายคดี บริษัท ปตท. จำกัด (มหาชน) นายชวการ ลิมป์ศิระ ทนายความ ดร.พัชราภรณ์ ศโรภาส ที่ปรึกษาเลขานุการรัฐมนตรีว่าการกระทรวงยุติธรรม พล.อ.สันติพงศ์ ธรรมปิยะ อดีตเสนาธิการทหารบก
ดร.วิเชียร รุจิธำรงกุล ทนายความ ดร. ปภาวัลย์ สุทธิประสิทธิ์ อาจารย์ประจำ สาขาวิชาวิทยาการจัดการ มสธ. น.ส.ศิริภรณ์ พุทธรักษ์ ประธานกรรมการบริษัท ฟินแอธธ์อินฟินิตี้ จำกัด ว่าที่ร.ต. ถิรวัฒน์ จำปาไชยศรี ทนายความ นายนิพนธ์ จันทเวช ทนายความ นายปัญญา จารุมาศ ทนายความ นายภักดี บุษยะบุตรี ทนายความ นายก่อพงศักดิ์ ตันติศิริรักษ์ กรรมการบริหาร บริษัท วินโฟกัส กรุ๊ป จำกัด รศ. ดร.พรชัย วิสุทธิศักดิ์ ผู้ช่วยอธิการบดีฝ่ายบริหารทรัพยากรมนุษย์และแผนงาน ม.เชียงใหม่ เป็นต้น
ทั้งนี้สำนักพระราชวังจะเปิดให้ลงนามถวายพระพร สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา ณ อาคารภูมิสิริมังคลานุสรณ์ ชั้น 1 โรงพยาบาลจุฬาลงกรณ์ สภากาชาดไทย ตั้งแต่วันนี้จนถึงวันที่ 31 ม.ค. 2566 จากนั้นสามารถลงนามถวายพระพรผ่านระบบช่องทางออนไลน์ ที่เว็บไซต์หน่วยราชการในพระองค์ https://wellwishes.royaloffice.th ได้ทุกวัน
อาทิ สำนักงานศึกษาธิการ ภาค 9, นายคณิต วัลยะเพ็ชร์ นักศึกษาการบริหารจัดความมั่นคงขั้นสูง รุ่น 5 สมาคมวิทยาลัยป้องกันราชอาณาจักร ในพระบรมราชูปถัมภ์, พล.ต.ต. หญิง สุรัมภา รอดมณี ผู้บังคับการวิทยาลัยพยาบาลตำรวจ, ราชสกุลสนิทวงศ์, พลเอก เสริมศักดิ์ นายกสมาคมชาวอีสาน, นายวิเชียร ตั้งธรรมสถิตย์ นายกสมาคมธุรกิจการถ่ายภาพ, ศ.เกียรติคุณ นพ.เสก อักษรานุเคราะห์ ประธานมูลนิธินิสิตเก่าจุฬาลงกรณ์มหาวิทยาลัย, สำนักงานพระธรรมนูญทหารอากาศ,
ขณะที่บรรยากาศประชาชนมาลงนามถวายพระพร หลายคนตั้งใจมาปักหลักเฝ้าถวายกำลังใจ อีกส่วนตั้งใจเดินทางมาลงนามถวายพระพรและเดินทางกลับ
นางจำเนียร มาลากุล ชาวเขตภาษีเจริญ กล่าวว่า เนื่องในวันเกิดครบ 62 ปีของตน จึงตั้งใจมาถวายแจกันดอกไม้และลงนามถวายพระพร เพื่อขอให้พระองค์ภา ทรงหายจากพระอาการประชวร และเป็นสิริมงคลแก่ชีวิต โดยปกติมาลงนามถวายพระพรทุกวันอยู่แล้ว แต่วันนี้ตั้งใจมาเป็นพิเศษ และทำบุญต่างๆ ถวายเป็นพระกุศลแด่พระองค์ ให้ทรงหายจากพระอาการประชวร
“ประทับใจพระองค์ภาฯ อย่างมาก ครั้งหนึ่งเคยเฝ้าฯรับเสด็จในหลวง พระราชินี ที่พระลานพระราชวังดุสิต พระองค์ภาฯ โดยเสด็จด้วย ทรงถามประชาชนที่มาว่าเป็นไงบ้าง เหนื่อยไหม หิวไหม ตอนนั้นดิฉันนั่งแถวหน้าพอดี พระองค์ทรงยื่นพระหัตถ์มาจับมือดิฉันแน่น ทรงเป็นกันเองกับประชาชน” นางจำเนียร กล่าว
นางจำเนียร กล่าวต่อว่า ทราบประกาศลงนามถวายพระพรที่โรงพยาบาลจุฬาฯถึงวันที่ 31 ม.ค.นี้แล้ว ส่วนตัวก็จะเปลี่ยนไปลงนามถวายพระพรทางออนไลน์แทน จะให้ลูกๆ ช่วย เพราะส่วนตัวทำไม่เป็น แต่หากมีแจ้งว่าจะเสด็จฯ ก็จะมา
อย่างไรก็ตาม ดิฉันมาลงนามถวายพระพรทุกวัน หากวันหนึ่งไม่ได้มา เหมือนขาดอะไรสักอย่าง ที่มาเพราะเป็นห่วงพระองค์ อยากทราบอาการ อยากมาเห็นบรรยากาศด้วยตัวเอง ขอให้ได้มานั่งตรงนี้ ก็ชื่นใจแล้ว",https://www.khaosod.co.th/royal-news/news_7458385,https://www.khaosod.co.th/wpapp/uploads/2023/01/%E0%B8%9E%E0%B8%A3%E0%B8%B0%E0%B8%AD%E0%B8%87%E0%B8%84%E0%B9%8C%E0%B8%A0%E0%B8%B2-300x169.jpg,-
ในหลวง พระราชินี พระราชทานกระบี่-ปริญญาบัตร โรงเรียนนายร้อยตำรวจ,ข่าวในพระราชสำนัก,"12 ม.ค. 2566
-
18:34 น.","ในหลวง-พระราชินี พระราชทานกระบี่และปริญญาบัตร แก่ผู้สำเร็จการศึกษาจากโรงเรียนนายร้อยตำรวจ อ.สามพราน จ.นครปฐม
เมื่อเวลา 17.23 น. วันที่ 12 ม.ค. 2566 พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี เสด็จพระราชดำเนินไปพระราชทานกระบี่และปริญญาบัตรแก่ผู้สำเร็จการศึกษาจากโรงเรียนนายร้อยตำรวจ ประจำปีการศึกษา 2564 ณ หอประชุมชุณหะวัณ โรงเรียนนายร้อยตำรวจ อ.สามพราน จ.นครปฐม
โดยมีนายสุรศักดิ์ เจริญศิริโชติ ผู้ว่าราชการจังหวัดนครปฐม นายบุญชัย กริชชาญชัย อธิบดีผู้พิพากษาภาค 7 พล.ท.พนา แคล้วปลอดทุกข์ แม่ทัพภาคที่ 1 และพล.ต.ท.ธนายุตม์ วุฒิจรัสธำรงค์ ผู้บัญชาการตำรวจภูธรภาค 7 เฝ้าฯ รับเสด็จ
ครั้นเสด็จฯ ถึง พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินี เสด็จฯ ไปยังพระบรมราชานุสาวรีย์พระบาทสมเด็จพระจุลจอมเกล้าเจ้าอยู่หัว ทรงวางพุ่มดอกไม้ ทรงจุดธูปเทียนเครื่องทองน้อยถวายราชสักการะ ทรงกราบ จากนั้นประทับรถยนต์พระที่นั่ง ไปยังหอประชุมชุณหะวัณ
โดยมี พล.อ.ประยุทธ์ จันทร์โอชา นายกรัฐมนตรี พล.ต.อ.ดำรงศักดิ์ กิตติประภัสร์ ผู้บัญชาการตำรวจแห่งชาติ ศ.ศุภชัย ยาวะประภาษ นายกสภาการศึกษาโรงเรียนนายร้อยตำรวจ พล.ต.ท.เสนิต สำราญสำรวจกิจ ผู้บัญชาการโรงเรียนนายร้อยตำรวจ และข้าราชการตำรวจ เฝ้าฯ รับเสด็จ
การนี้ ทรงลงพระปรมาภิไธย และพระนามาภิไธย ในสมุดที่ระลึก ณ ห้องประทับรับรอง และเสด็จเข้าห้องประชุมชุณหะวัณ ทรงจุดธูปเทียนเครื่องนมัสการบูชาพระพุทธนวราชบพิตร ทรงกราบ ประทับพระราชอาสน์
พล.ต.ต.ชัชนันท์ ลีระเติมพงษ์ คณบดีคณะตำรวจศาสตร์ โรงเรียนนายร้อยตำรวจ เข้าเฝ้าฯ ทูลเกล้าฯ ถวายสูจิบัตรแด่พระบาทสมเด็จพระเจ้าอยู่หัว พ.ต.อ.หญิง สมหวัง โอชารส คณบดีคณะสังคมศาสตร์ โรงเรียนนายร้อยตำรวจ เข้าเฝ้าฯ ทูลเกล้าฯ ถวายสูจิบัตรแด่สมเด็จพระนางเจ้าฯ พระบรมราชินี
จากนั้น พล.ต.อ.ดำรงศักดิ์ กิตติประภัสร์ ผู้บัญชาการตำรวจแห่งชาติ กราบบังคมทูลสำนึกในพระมหากรุณาธิคุณ ขอพระราชทานพระบรมราชานุญาตกราบบังคมทูลเบิกผู้บัญชาการโรงเรียนนายร้อยตำรวจ เพื่อกราบบังคมทูลรายงานผลการศึกษา ขอพระราชทานพระบรมราชานุญาตกราบบังคมทูลเบิกผู้สำเร็จการศึกษา เข้ารับพระราชทานกระบี่และปริญญาบัตร
สำหรับผู้สำเร็จการศึกษาเข้ารับพระราชทานกระบี่และปริญญาบัตร ประจำปี 2564 ประกอบด้วย นายตำรวจสัญญาบัตรชาย จำนวน 196 ราย นายตำรวจสัญญาบัตรหญิง จำนวน 69 ราย ต่อมา ผู้แทนสำเร็จการศึกษา นำกล่าวคำกราบบังคมทูลถวายสัตย์ปฏิญาณตน พระบาทสมเด็จพระเจ้าอยู่หัว พระราชทานพระบรมราโชวาท
เสร็จแล้ว เสด็จฯ ไปทรงกราบที่หน้าเครื่องนมัสการ เสด็จออกจากหอประชุมชุณหะวัณ เสด็จเข้าห้องรับรอง ประทับพระราชอิริยาบถ ตามพระราชอัธยาศัย สมควรแก่เวลา เสด็จพระราชดำเนินกลับ",https://www.khaosod.co.th/royal-news/news_7456521,https://www.khaosod.co.th/wpapp/uploads/2023/01/%E0%B9%83%E0%B8%99%E0%B8%AB%E0%B8%A5%E0%B8%A7%E0%B8%87-%E0%B8%9E%E0%B8%A3%E0%B8%B0%E0%B8%A3%E0%B8%B2%E0%B8%8A%E0%B8%B4%E0%B8%99%E0%B8%B5-300x169.jpg,-
ชาวกะเหรี่ยงไล่โว่สาละวะ อ.สังขละบุรี ลงนามถวายพระพร 'เจ้าฟ้าพัชรกิติยาภา',ข่าวด่วน,"9 ม.ค. 2566
-
16:11 น.","ชาวกะเหรี่ยงไล่โว่สาละวะ สวมชุดชาวไทยภูเขา ศิษย์เก่าจปร.รุ่นที่25 คณะสงฆ์วัดพระศรีมหาธาตุวรมหาวิหาร บางเขน ร่วมลงนามถวายพระพร ‘เจ้าฟ้าพัชรกิติยาภา’
เมื่อวันที่ 9 ม.ค.66 ผู้สื่อข่าวรายงานว่า ตั้งแต่ช่วงเช้า ที่บริเวณชั้น 1 อาคารภูมิสิริมังคลานุสรณ์ โรงพยาบาลจุฬาลงกรณ์ สภากาชาดไทย มีคณะบุคคล ผู้แทนหน่วยงานภาครัฐ ภาคเอกชน และประชาชน นำแจกันดอกไม้พวงมาลัยสีส้ม มาทูลเกล้าถวาย ที่บริเวณหน้าพระรูป สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา พร้อมลงนามถวายพระพร ขอให้สมเด็จพระเจ้าลูกเธอ เจ้าฟ้าพัชรกิติยาภา นเรนทิราเทพยวดี กรมหลวงราชสาริณีสิริพัชร มหาวัชรราชธิดา มีพระพลานามัยสมบูรณ์แข็งทรง หายจากพระอาการประชวรในเร็ววัน
อาทิ คณะผู้บริหาร ข้าราชครู และบุคลากรโรงเรียนบางกะปิ, คณะผู้บริหาร ข้าราชครู และบุคลากรโรงเรียนฤทธิยะวรรณาลัย 2 เขตสายไหม, สมาคมตำรวจ, พล.อ.ต.กิตติพงษ์ แก้วภา เจ้ากรมการเงินทหารอากาศ, น้องเท็ด ด.ช.ณรงค์ฤทธิ์ ทองอินทร์ อายุ 4 ปี และน้องทับทิม ด.ญ.ชลินทรา ทองอินทร์ อายุ 8 ปี และครอบครัวจากจ.ชลบุรี,
คณะศิษย์เก่าโรงเรียนนายร้อยพระจุลจอมเกล้า (จปร.) รุ่นที่ 25, สโมสรไลออนส์ดุสิตา กรุงเทพฯ, บริษัท พัฒนาอินเตอร์ดูล จำกัด, โรงเรียนวัดเจริญสุขาราม (วัฒนานุวรรตน์) จ.สมุทรสงคราม, บริษัท ดีเอสไอ คอร์ปอเรชั่น จำกัด จ.ปทุมธานี, มหาวิทยาลัยราชภัฏชัยภูมิ, เทศบาลนครพิษณุโลก, โรงเรียนราชวินิต กรุงเทพฯ, บริษัท เอ็น เจ อินเตอร์เนชั่นแนล มีเดีย จำกัด, โรงเรียนเศรษฐบุตรบำเพ็ญ กรุงเทพฯ
คณะสงฆ์จากวัดพระศรีมหาธาตุวรมหาวิหาร บางเขน ซึ่งเป็นบุคลากรจากสถาบันจุฬาภรณ์ บรรพชาอุปสมบท ถวายเป็นพระราชกุศลแด่สมเด็จพระเจ้าลูกเธอ เจ้าฟ้าพัชรกิติยาภาฯ ระหว่างวันที่ 27 ธ.ค. 65 – 10 ม.ค. 66 รวมระยะเวลา 15 วัน, โรงเรียนเทศบาลวัดศาลาปูน จ.พระนครศรีอยุธยา, กลุ่มชาติพันธุ์ชาวกะเหรี่ยงไล่โว่สาละวะ อ.สังขละบุรี จ.กาญจนบุรี สวมชุดชาวไทยภูเขามาร่วมลงนาม,
คณะกรรมาธิการวิสามัญการพิทักษ์และเทิดทูน สถาบันพระมหากษัตริย์ วุฒิสภา, คณะกรรมาธิการการต่างประเทศ วุฒิสภา, น.สพ.สมบัติ โรจน์อัศวเสถียร นายกสมาคมธุรกิจเวชภัณฑ์สัตว์ จ.ปทุมธานี
ทั้งนี้สำนักพระราชวัง ประกาศให้ประชาชนเข้าลงนามถวายพระพร ตั้งแต่เวลา 08.00 -16.00 น. โดยไม่เว้นวันหยุดราชการ ที่อาคารภูมิสิริมังคลานุสรณ์ โรงพยาบาลจุฬาลงกรณ์ สภากาชาดไทย พร้อมทั้งเปิดให้ลงนามถวายพระพรออนไลน์ได้ที่เว็บไซต์ https://wellwishes.royaloffice.th/
 ",https://www.khaosod.co.th/royal-news/news_7450863,https://www.khaosod.co.th/wpapp/uploads/2023/01/%E0%B8%96%E0%B8%A7%E0%B8%B2%E0%B8%A2%E0%B8%9E%E0%B8%A3%E0%B8%B0%E0%B8%9E%E0%B8%A3-300x169.jpg,-
แก้มบุ๋ม พร้อม ทนายษิทรา แจ้งจับพวกชุ่ย นำรูปไปใช้หากินโดยไม่ได้รับอนุญาต,บันเทิง,"8 ก.พ. 2566
-
12:14 น.","แก้มบุ๋ม พร้อม ทนายษิทรา แจ้งจับพวกชุ่ย นำรูปไปใช้หากินโดยไม่ได้รับอนุญาต ขุดต้นตอคนเริ่ม
แก้มบุ๋ม พร้อม ทนายษิทรา / เมื่อวันที่ 8 ก.พ. เวลา 10.00 น. ‘ทนายษิทรา เบี้ยบังเกิด’ พา ‘นางสาวปรียาดา สิทธาไชย’ หรือ ‘แก้มบุ๋ม’ นักแสดงชื่อดัง เข้าแจ้งความดำเนินคดี หลังถูกคนนำรูปขณะไลฟ์ขายน้ำหอมยี่ห้อหนึ่ง ไปใช้โฆษณาสินค้า โดยไม่ได้รับอนุญาต ในข้อหาละเมิดลิขสิทธิ ที่กองบัญชาการสอบสวนกลาง ความผิดฐานละเมิดลิขสิทธิ์, นำเข้าข้อมูลอันเป็นเท็จในระบบคอมพิวเตอร์, ลวงขายสินค้า และฉ้อโกงประชาชน
โดยก่อนเข้าไปแจ้งความทั้งคู่ได้ให้สัมภาษณ์ถึงประเด็นดังกล่าว
ทนายตั้ม : “วันนี้ผมกับคุณแก้มบุ๋มมาดำเนินคดีกับคนที่เอารูปของคุณแก้มบุ๋มไปใช้ ก่อนหน้านี้คุณแก้มบุ๋มได้มีการไลฟ์ขายสินค้าแล้วได้ขายน้ำหอมอยู่ยี่ห้อหนึ่ง แล้วใครก็ไม่รู้มาแคปภาพนำไปใช้ในการขายสินค้าทำให้คนเข้าใจผิดว่าน้ำหอมตัวนี้เป็นของคุณแก้มบุ๋ม ทำให้เขาขายได้ แต่ว่าจริงๆ แล้วเราเสียหาย แล้วเราไลฟ์ขายแค่ครั้งสองครั้งเท่านั้นไม่ได้มีเจตนา และเป็นเจ้าของใดใดทั้งสิ้น วันนี้ก็เลยมาดำเนินคดี”
“อย่างแรกก็คือเรื่องของลิขสิทธิ์ภาพถ่ายของคุณแก้มบุ๋ม การนำเอาไปใช้มีโทษทางอาญาและทางแพ่ง แล้วอย่างที่สองการที่ไปทำให้คนที่ซื้อสินค้าเข้าใจผิดว่าสินค้าตัวนี้เป็นของคุณแก้มบุ๋ม มีความผิด พรบ.คอมพิวเตอร์ในการลวงขายสินค้า และการฉ้อโกงประชาชน วันนี้จะแจ้งความทั้งหมดห้ายูเซอร์ที่ใช้ Facebook ในการขายของ”
แก้มบุ๋ม : “จริงๆ แล้วการเอารูปหนูไปใช้ หนูไม่ได้อะไร แต่ว่าสมมตินะ ของเราขาย 10 บาท แต่คุณเอาไปขายตัดราคา ขายตัดราคาเสร็จไม่พอเอารูปเราไปใช้ รู้สึกว่ามันไม่ยุติธรรมและประเด็นหลักๆ คือปีนี้หนูมีพรีเซ็นเตอร์น้ำหอม มันค่อนข้างที่จะมีผลกระทบ”
ได้มีข้อตกลงกับทางเจ้าของน้ำหอมไหมว่าจะเอารูปเราไปใช้?
แก้มบุ๋ม : “ไม่เคยค่ะ ไม่เคยมีข้อตกลง แล้วคือเอารูปไปใช้ จริงๆ ถ้าใช้บางอย่างเล็กๆ น้อยๆ ไม่โกรธกันอยู่แล้ว แต่ว่าอันนี้มันมากเกินไป มากแบบเป็นร้อยๆ คนที่เอาไปใช้ คือเราก็ถามไปแล้วนะว่ารูปมาจากไหนคะ เพราะว่ามันเป็นจังหวะเดียวกันเป็นการแคปหน้าจอเหมือนกัน แล้วข้อมูลมันถูกส่งต่อมา เราก็ถามว่ามาจากไหนคะ ถามเพราะว่าเราอ่ะไม่อยากจะเอารายเล็กรายน้อย แต่ในเมื่อเขาปกป้อง ไม่บอกว่าคนที่ส่งมาคนแรกเป็นใคร เราก็ต้องปกป้องตัวเองเหมือนกัน เพราะฉะนั้นเราต้องจัดการ”
ก่อนหน้านี้เราได้มีการแจ้งทางเขาไปหรือยัง?
แก้มบุ๋ม : “แจ้งค่ะ ก็ถามว่าเอามาจากไหน เขาก็ตอบว่าโรงงานส่งมา แล้วเขาก็บอกว่าจัดการเรียบร้อยแล้วค่ะ คือมันก็แป๊ปเดียวอ่ะแคปมาเป็นร้อยๆ ที แล้วมันไม่มีใครบอกว่าต้นตอมาจากไหนก็เลยต้องดำเนินคดี มีบางคนที่ลบนะ แต่ว่าบางคนก็ใช้อยู่แล้วก็หลายคนที่ยังใช้อยู่ เพราะว่ามันไปในหลายๆ แพลตฟอร์มมาก”
ทนายตั้ม : “ก็แจ้งทางนี้เลยแล้วกันนะครับว่าวันนี้เราจะมาแจ้งความสักประมาณ5คน แต่หลังจากนี้เราจะให้ทีมทนายตรวจสอบ ใครที่นำภาพนี้ไปใช้เราจะทำการดำเนินคดีเรื่อยๆ ฉะนั้นใครที่กำลังจะเอาภาพไปใช้ และคิดจะใช้ภาพดังกล่าวให้ลบภาพดังกล่าวทิ้งซะ เพราะว่าภาพอันนี้มันเป็นลิขสิทธิ์ส่วนตัว และการใช้ไปประชาสัมพันธ์แบบนั้น มันอาจจะมีความผิดอีกหลายๆ ข้อหาตามมา แล้ววันนี้ที่เราเลือกมา 5 คน ก็เลือกมาจากคนที่มีชื่อนามสกุลชัดเจน มีตัวตน ขอบอกตรงนี้เลยนะครับว่าน้ำหอมนี้ไม่ใช่น้ำหอมของคุณแก้มบุ๋ม เขาไม่ได้มาจ้างโฆษณา แต่ว่าถูกหยิบฉวยเอาภาพไปใช้”
แล้วเราอยากจัดการยังไง?
แก้มบุ๋ม : “คือจริงๆ อยากรู้ว่าใครเป็นคนเริ่มต้น ไม่ได้อยากจะมาจัดการรายย่อย คือเข้าใจคนทำงาน แต่ว่าการทำงานของเรามันจะต้องไม่เอาเปรียบคนอื่น อย่างทำงานง่ายๆ ชุ่ยๆ หยิบฉวยอะไรง่ายๆ มาทำงาน หนูรู้สึกว่ามันไม่โอเคสำหรับที่เราก็เป็นแม่ค้าคนหนึ่งเหมือนกัน คือจริงๆ กรณีแบบนี้เราก็เจอบ้างแต่จะบอกแล้วจบแล้วมันง่าย แต่กรณีนี้มันค่อนข้างที่จะเยอะมาก เขาคงจะเป็นกลุ่มใหญ่แล้วแตกออกเป็นหลาย 100 คน แล้วก็รูปที่เอาไปใช้คือเอาไปขายตัดราคามันก็แย่อยู่แล้วแล้วเอารูปเราไปใช้มันก็ยิ่งแย่แล้วโดนเอาชื่อไปอีกซ้ำๆ ไปอีกมันก็หนัก จะมาอ้างว่าเราเป็นนักแสดงมีพื้นที่มากกว่า แต่ว่าเรากว่าจะมาถึงจุดนี้มันก็ไม่ใช่เรื่องง่าย เราก็ต้องฝ่าฟันมาเยอะเหมือนกัน เรารู้สึกว่ามันไม่แฟร์ ถ้าไม่อยากโดนจริงๆ ก็ช่วยบอกต้นตอมาค่ะ”
ทนายตั้ม : “วันนี้เบื้องต้นแจ้งความแล้วก็จะเรียกคนที่เราแจ้งความมาเป็นผู้ต้องหา แต่ถ้าเกิดเขาบอกต้นตอมาว่าใคร ตรงนี้คุณแก้มบุ๋มก็จะพิจารณาอีกทีว่าจะดำเนินการยังไง วันนี้เราก็จะแจ้ง พ.ร.บ. ลิขสิทธิ์ พ.ร.บ.คอมพิวเตอร์ การลวงขายสินค้า ฉ้อโกงประชาชน”",https://www.khaosod.co.th/covid-19/news_7498870,"data:image/png;base64,iVBORw0KGgoAAAANSUhEUgAAAAEAAAABCAQAAAC1HAwCAAAAC0lEQVR42mNkYAAAAAYAAjCB0C8AAAAASUVORK5CYII=","ทนายษิทรา , แก้มบุ๋ม ปรียาดา , "
สถิติเสียชีวิตโควิด-19 ลดลง 2 รายต่อวัน เหตุไม่ฉีดวัคซีน วอนกลุ่ม 608 รับวัคซีน,ข่าวโควิด-19,"8 ก.พ. 2566
-
10:32 น.","ปลัด สธ. เผย สถิติเสียชีวิตโควิด-19 เฉลี่ยลดลง 2 รายต่อวัน สาเหตุไม่ฉีดวัคซีน วอนกลุ่ม 608 รับวัคซีน “ชี้” ขยายเวลาจัดซื้อวัคซีน ยังเหมือนเดิม ยืนยันสามารถป้องกันได้ ส่วนร่างกฎกระทรวงครอบครองยาบ้านเกิน 1 เม็ดเท่ากับผู้ค้า รอรับฟังความคิดเห็นหน่วยงาน ก่อนนำเข้า ประชุม ครม.
8 ก.พ. 66 – ที่ทำเนียบรัฐบาลนายแพทย์โอภาส การย์กวินพงศ์ ปลัดกระทรวงสาธารณสุข กล่าวถึง ร่างกฎกระทรวงครอบรรองยาบ้าเกิน 1 เม็ด เท่ากับผู้ค้า หลังจากที่กระทรวงสาธารณสุขได้ประชุมเห็นชอบไปแล้วนั้น ว่า
ขณะนี้ได้ส่งร่างกฎกระทรวงดังกล่าวให้หน่วยงานที่เกี่ยวข้องรับทราบ ซึ่งเป็นไปตามขั้นตอน จากนั้นจึงจะนำเข้าสู่ที่ประชุมคณะรัฐมนตรี (ครม.) ให้รับทราบ
ระหว่างนี้ หากหน่วยงานที่เกี่ยวข้องไม่เห็นด้วย จะสามารถยุติร่างกฎกระทรวงดังกล่าวได้หรือไม่นั้น ในเรื่องนี้เห็นว่า เกินอำนาจของตนเองแล้ว ก็ให้เป็นหน้าที่ของ คณะรัฐมนตรีต่อไป ส่วนจะนำเข้าที่ประชุมคณะรัฐมนตรี (ครม.) เมื่อไหร่นั้น ตนเองไม่สามารถตอบได้ เพราะหมดหน้าที่ของกระทรวงแล้ว ขึ้นอยู่กับเลขาธิการคณะรัฐมนตรี
นายแพทย์โอภาส กล่าวว่า สำหรับสถานการณ์ โควิด-19 ในประเทศไทยขณะนี้ ดีขึ้นตามลำดับ มีผู้ติดเชื้อน้อยสัปดาห์ที่ผ่านมามีผู้เสียชีวิตลดลงเหลือ เฉลี่ย 2 รายต่อวัน ส่วนใหญ่เป็นผู้ไม่ฉีดวัคซีนโควิด-19 ดังนั้นจึงขอเชิญชวนให้กลุ่มผู้สูงอายุและกลุ่ม 608 เข้ารับการฉีดวัคซีน
เมื่อถามถึงกรณีที่ ครม. เห็นชอบขยายเวลาจัดซื้อวัคซีนโควิด-19 ส่วนหนึ่งเป็นเพราะวัคซีนถูกพัฒนาขึ้นใหม่ใช่หรือไม่ นายแพทย์โอภาส กล่าวว่า เรื่องนี้ต้องพูดคุยกับทางบริษัท หากมีวัคซีนตัวใหม่ และมีสัญญาอยู่ก็สามารถสั่งซื้อได้ แต่ทั้งนี้ สัญญาที่ขยายยังเป็นการสั่งซื้อวัคซีนตัวเดิม แต่ระหว่างนี้ หากมีผลิตภัณฑ์ใหม่ ก็สามารถที่จะสั่งซื้อได้
ซึ่งต้องสอบถามทางบริษัทว่า จะมีวัคซีนหรือไม่ ดังนั้น หากใครมีวัคซีนเพียงพอและรุ่นใหม่ ก็ไม่ได้หมายความว่า จะดีกว่ารุ่นเก่ามากนัก ดังนั้นวัคซีนที่มีอยู่ก็สามารถที่จะฉีดได้",https://www.khaosod.co.th/covid-19/news_7498587,https://www.khaosod.co.th/wpapp/uploads/2023/02/31-%E0%B8%AA%E0%B8%98.%E0%B9%81%E0%B8%99%E0%B8%A7%E0%B9%82%E0%B8%99%E0%B9%89%E0%B8%A1%E0%B9%82%E0%B8%84%E0%B8%A7%E0%B8%B4%E0%B8%94-300x169.jpg,-
สภาการพยาบาล ท้วง สธ.ขยายอายุ วัคซีนไฟเซอร์ ห่วงกระทบประชาชน,ข่าวโควิด-19,"7 ก.พ. 2566
-
13:55 น.","สภาการพยาบาล ทำหนังสือท้วง สธ. หวั่นขยายอายุวัคซีนไฟเซอร์จาก 9 เดือน เป็น 15 เดือน จากเดิมมี 8 รุ่น หมดอายุ 30 ก.ย.65 เป็น 30 มี.ค.66 อย.แจงยึดหลักวิชาการ
วันที่ 7 ก.พ. ผู้สื่อข่าวรายงานว่า รศ.ดร.สุจิตรา เหลืองอมรเลิศ นายกสภาการพยาบาล ได้ทำหนังสือลงวันที่ 31 ม.ค. 2566 เรื่องขอทักท้วงการกำหนดอายุวัคซีน 15 เดือนสำหรับวัคซีน Comirnaty เลขทะเบียน IC 8/64 (NBC) ส่งถึงปลัดกระทรวงสาธารณสุข (สธ.) ระบุว่า สำนักงานคณะกรรมการอาหารและยา (อย.) ขยายอายุผลิตภัณฑ์วัคซีน บริษัท ไฟเซอร์ กำหนดวันหมดอายุผลิตภัณฑ์วัคซีน Comirnaty (Concentrate for dispersion for injection) สูตรตำรับ PBS/Sucrose buffer 30 ug จากสถานที่ผลิต BioNTech ประเทศเยอรมัน จำนวน 8 รุ่นการผลิต ปริมาณนำเข้าทั้งสิ้น 4,891,524 โดส ซึ่งเป็นรุ่นการผลิตที่ปล่อยผ่านจากสถานที่ผลิตแล้ว จากเดิมอายุยา 9 เดือน (วันหมดอายุ 30 ก.ย. 2565) เป็น 15 เดือน (วันหมดอายุ 30 มี.ค. 2566 ) เมื่อเก็บรักษาที่อุณหภูมิ -60 ถึง -90 องศาเซลเซียส หากไม่พบการเบี่ยงเบนอุณหภูมิออกนอกช่วงสภาวะการเก็บรักษาตามที่ได้รับอนุมัติจาก อย.
สภาการพยาบาล ได้นำเรื่องดังกล่าวหารือในที่ประชุมภาคีสภาวิชาชีพด้านสุขภาพ ครั้งที่ 1/2566 เมื่อวันที่ 10 ม.ค. 2566 มีมติให้สภาการพยาบาลทำหนังสือทักท้วงเพื่อขอให้ อย.ทบทวนกรณีดังกล่าว เนื่องจากเกรงว่าวัคซีนที่หมดอายุ ที่ได้รับการขยายอายุผลิตภัณฑ์และนำไปฉีดให้แก่ประชาชน อาจจะเกิดผลกระทบต่อสุขภาพของประชาชน และเกิดผลกระทบต่อภาพลักษณ์องค์กรได้ เนื่องจากร้อยละ 80 เป็นพยาบาลวิชาชีพที่เป็นผู้ฉีดวัคซีนดังกล่าว หากฉีดไปแล้วจะเกิดความไม่สบายใจ จึงได้ทำหนังสือทักท้วงมายัง สธ.เพื่อหาแนวทางปฏิบัติที่ชัดเจนต่อไป
ด้าน นพ.ไพศาล ดั่นคุ้ม เลขาธิการ อย. กล่าวว่า การขยายอายุวัคซีนไฟเซอร์ จาก 9 เดือน เป็น 15 เดือน เป็นการพิจารณาจากข้อมูลวิชาการที่ผู้ได้รับอนุญาตนำข้อมูลความปลอดภัยจากผู้ผลิตวัคซีน มายื่นขอขยายอายุการใช้งาน ซึ่งหากมีการเก็บในอุณหภูมิคงที่ -60 องศาเซลเซียส โดยเนื้อวัคซีนไม่ปนสิ่งแปลกปลอมหรือสภาพเปลี่ยนไป ก็สามารถนำมาใช้ได้ ทั้งนี้ วัคซีนถือเป็นยา ซึ่งตามปกติจะมีการระบุวันหมดอายุไว้ แต่หากมีข้อมูลความไม่ปลอดภัยก็สามารถนำมาพิจารณาระงับการใช้หรือเรียกคืนในล็อตที่มีปัญหาได้
เมื่อถามกรณีวัคซีนที่ขยายอายุจะหมดอายุวันที่ 30 มี.ค. นี้ อาจส่งผลกระทบต่อผู้รับวัคซีนและภาพลักษณ์ของสภาการพยาบาล เพราะ 80% ของผู้ที่ฉีดวัคซีน คือพยาบาล นพ.ไพศาล กล่าวว่า สำหรับเรื่องนี้เราต้องคุยกันด้วยหลักวิชาการ ซึ่งตอนนี้วัคซีนไฟเซอร์ยังไม่พบปัญหาใดๆ ในการใช้งาน แม้ว่าจะมีการยืดอายุออกเป็น 15 เดือน ทั้งนี้ หากหน่วยงานใดมีข้อมูลว่าพบปัญหาก็ขอให้ส่งมาที่ อย.",https://www.khaosod.co.th/covid-19/news_7497130,https://www.khaosod.co.th/wpapp/uploads/2023/02/%E0%B8%A7%E0%B8%B1%E0%B8%84%E0%B8%8B%E0%B8%B5%E0%B8%99%E0%B9%82%E0%B8%84%E0%B8%A7%E0%B8%B4%E0%B8%94-300x169.jpg,"ไฟเซอร์ , วัคซีนโควิด , โควิด , สภาการพยาบาล , "
'หมอยง' เผยชัด โควิด End Game ไม่ต้องฉีดวัคซีนทุก 4-6 เดือน เหลือเเค่ปีละครั้ง,ข่าวโควิด-19,"6 ก.พ. 2566
-
11:09 น.","‘หมอยง’ เผยชัด โควิด End Game ความรุนแรงโรคลดลงโดยตลอด ไม่จำเป็นต้องฉีดวัคซีนทุก 4-6 เดือน เหลือเพียงแค่ปีละครั้ง ในช่วง เม.ย.-พ.ค.
วันที่ 6 ก.พ.2566 ศ.นพ.ยง ภู่วรวรรณ หัวหน้าศูนย์เชี่ยวชาญเฉพาะทางด้านไวรัสวิทยาคลินิก ภาควิชากุมารเวชศาสตร์ คณะแพทยศาสตร์ จุฬาลงกรณ์มหาวิทยาลัย โพสต์ข้อความผ่านทางเฟซบุ๊ก Yong Poovorawan เรื่อง โควิด 19 end game โดยเข้าสู่โรคประจำฤดูกาล ความว่า โรคโควิด 19 ไม่ได้หายไปไหน และน่าจะสิ้นสุดด้วยการเปลี่ยนเป็นโรคประจำฤดูกาลต่อไป
ในปีที่ 4 นี้ การนับยอดผู้ป่วยติดเชื้อ ไม่เกิดประโยชน์ เพราะตัวเลขที่รายงานต่ำกว่าความเป็นจริงมาก ขณะนี้ทั่วโลกน่าจะมีการติดเชื้อมากกว่าร้อยละ 70 หรือประมาณ 5 พันล้านคน ตัวเลขที่รายงานการติดเชื้อทั่วโลกมีประมาณเกือบ 700 ล้านคน ต่ำกว่าความเป็นจริงประมาณ 10 เท่า ประเทศไทยก็ไม่ได้รายงานตัวเลขติดเชื้อแล้ว รายงานเฉพาะผู้ป่วยที่ต้องรับไว้รักษาในโรงพยาบาลและผู้เสียชีวิตเท่านั้น
องค์การอนามัยโลกคงจะเลิกนับตัวเลขในเร็วๆนี้ หลังจากการระบาดในประเทศจีนลดลง (เพราะส่วนใหญ่ติดเชื้อแล้ว)
ความรุนแรงของโรคลดลงมาโดยตลอด ผู้เสียชีวิตมากกว่าร้อยละ 80 เป็นผู้สูงอายุ และมีโรคประจำตัว จะไม่มีการย้อนไปปิดบ้านปิดเมืองอีกแล้ว
วัคซีน โดยเฉพาะ mRNA ตลาดควรเป็นของผู้ซื้อ วัคซีนมีอายุสั้น และขวดหนึ่ง ยังมีจำนวน 7-10 โดส จึงยากต่อการใช้ ให้มีการสูญเสียทิ้งให้น้อยที่สุด ประกอบกับมีราคาแพง มีอาการแทรกซ้อนที่พบได้ มากกว่าวัคซีนที่ใช้ในอดีต และในอนาคตเมื่อเทียบกับความรุนแรงของโรค จึงเป็นการยากที่ประเทศกำลังพัฒนาเข้าถึง
ความจำเป็นที่จะต้องฉีดทุก 4-6 เดือนไม่มีอีกแล้ว เมื่อเข้าสู่โรคประจำฤดูกาล การให้วัคซีนจะเหลือปีละ 1 ครั้ง การนัดคนมาฉีดพร้อมกันเพื่อลดการสูญเสียของวัคซีนจะทำได้ยากขึ้น โดยเฉพาะวัคซีนมีอายุสั้น การเก็บรักษายุ่งยาก ใช้อุณหภูมิติดลบ ยิ่งทำให้ราคาแพงขึ้น การให้ได้วัคซีนตรงกับสายพันธุ์ยิ่งยากเข้าไปอีก เพราะการพัฒนาต้องมีต้นทุนสูงและเมื่อพัฒนาขึ้นมาแล้วไวรัสก็เปลี่ยนสายพันธุ์ไปอีก
ในอนาคตอันใกล้นี้ก็น่าจะได้เห็นตัวเลขของประเทศที่ใช้วัคซีนต่างชนิดกัน ประสิทธิภาพในการลดความรุนแรง หรือเสียชีวิตเป็นอย่างไร เมื่อทุกประเทศส่วนใหญ่ติดเชื้อไปหมดแล้ว จะเป็นการย้อนดูบทเรียนในอดีต
ประเทศไทยมีการติดเชื้อไปแล้วมากกว่าร้อยละ 70 ถึงวันนี้ น่าจะถึงร้อยละ 80 ทำให้มีภูมิต้านทานแบบธรรมชาติร่วมกับภูมิต้านทานจากวัคซีน ในประชากรเกือบทั้งหมด และถ้าจำเป็นต้องฉีดวัคซีนปีละ 1 ครั้ง โดยให้ในกลุ่มเสี่ยง ปริมาณวัคซีนที่ใช้ต่อปี ก็จะเหมือนไข้หวัดใหญ่ ที่มีฤดูกาลระบาดในฤดูฝนหรือโรงเรียนเปิดเทอมแรก ในเดือนมิถุนายนนั่นเอง
การให้วัคซีนประจำปี ก็ควรจะเป็น เดือนเมษายน – พฤษภาคม เพื่อป้องกันการระบาดในฤดูฝน ที่จะเริ่มตั้งแต่เดือนมิถุนายน",https://www.khaosod.co.th/covid-19/news_7494370,https://www.khaosod.co.th/wpapp/uploads/2023/02/%E0%B8%AB%E0%B8%A1%E0%B8%AD%E0%B8%A2%E0%B8%87-%E0%B9%82%E0%B8%84%E0%B8%A7%E0%B8%B4%E0%B8%94-300x169.jpg,-
อนามัยโลกชี้โควิด-19 ยังเป็น “ภาวะฉุกเฉินด้านสาธารณสุข” ยอดดับพุ่งทั่วโลก,รอบโลก,"31 ม.ค. 2566
-
14:00 น.","อนามัยโลกชี้โควิด-19 ยังเป็น “ภาวะฉุกเฉินด้านสาธารณสุข” ยอดดับพุ่งทั่วโลก
อนามัยโลกชี้โควิด-19 – ซินหัว รายงานว่า องค์การอนามัยโลก (WHO) ประกาศว่าการระบาดใหญ่ของโรคติดเชื้อไวรัสโคโรนาสายพันธุ์ใหม่หรือ โควิด-19 ยังเป็น ภาวะฉุกเฉินด้านสาธารณสุขระหว่างประเทศ (PHEIC) ซึ่งเป็นระดับการเฝ้าระวังสูงสุด ท่ามกลางจำนวนผู้เสียชีวิตรายสัปดาห์ที่เพิ่มขึ้นทั่วโลก และส่งผลให้ยอดผู้เสียชีวิตสะสมมีอย่างน้อย 6.76 ล้านราย
คณะกรรมการฉุกเฉินด้านกฎอนามัยระหว่างประเทศ ขององค์การอนามัยโลก ประกาศว่าโรคโควิด-19 ยังคงถือเป็นภาวะฉุกเฉินด้านสาธารณสุขระหว่างประเทศ หลังการประชุมประเมินการแพร่ระบาดของโควิด-19 รายไตรมาสเมื่อวันศุกร์ที่ 27 ม.ค. ซึ่งได้รับการเห็นพ้องจาก นายแพทย์ทีโดรส อัดฮานอม กีบรีเยซุส ผู้อำนวยการใหญ่องค์การอนามัยโลก
FILE PHOTO: Director-General of the World Health Organisation (WHO) Dr. Tedros Adhanom Ghebreyesus attends a briefing on global health issues in Geneva, Switzerland, December 14, 2022. REUTERS/Denis Balibouse/File Photo
คณะกรรมการระบุในแถลงการณ์ว่า โรคโควิด-19 ยังคงเป็นโรคติดเชื้อที่อันตรายและสามารถสร้างความเสียหายอย่างใหญ่หลวงต่อระบบสาธารณสุข พร้อมยอมรับว่าการระบาดของโควิด-19 มีแนวโน้มกำลังเข้าใกล้จุดเปลี่ยนผ่าน
แม้การติดเชื้อหรือการฉีดวัคซีนอาจนำไปสู่ระดับภูมิคุ้มกันของประชากรทั่วโลกที่สูงขึ้นและบรรเทาผลกระทบของอาการป่วยและการเสียชีวิต ทว่าเชื้อไวรัสนี้อาจยังคงเป็นเชื้อก่อโรคในมนุษย์และสัตว์อย่างถาวรในอนาคตอันใกล้ พร้อมเรียกร้องการดำเนินการด้านสาธารณสุขในระยะยาวที่มุ่งบรรเทาผลกระทบของโรคโควิด-19 ต่ออาการป่วยและการเสียชีวิต
ขณะเดียวกันยังแนะนำประเทศต่างๆ ให้บรรลุเป้าหมายการฉีดวัคซีนให้ครอบคลุมประชากรกลุ่มสำคัญ ปรับปรุงการรายงานข้อมูลการเฝ้าระวังเชื้อไวรัสต่อองค์การอนามัยโลก ตลอดจนเตรียมพร้อมดำเนินมาตรการตอบโต้ทางการแพทย์ในระยะยาว เช่น การฉีดวัคซีน การวินิจฉัย และการรักษาโรค
The World Health Organization (WHO) said on Monday that the COVID-19 pandemic still constitutes a Public Health Emergency of International Concern (PHEIC), the WHO’s highest alert level. In a list of temporary recommendations, Tedros said countries should continue vaccinating people and incorporate Covid-19 vaccines into routine care; improve disease surveillance; maintain a strong health care system to avoid a “a panic-neglect cycle”; continue to fight misinformation; and adjust international travel measures based on risk assessment. (Xinhua)
FILE PHOTO: A nurse prepares a shot for Jonathan Halter as the German embassy begins its roll out of BioNTech COVID-19 vaccines for German expatriates at a Beijing United Family hospital in Beijing, China. Covid-19 remains a global health emergency, the World Health Organization said on Monday, but it acknowledged the pandemic is at a “transition point.” REUTERS/Thomas Peter/File Photo
 ข่าวที่เกี่ยวข้อง:
จีนโวสังเวยโควิด “ลดฮวบ” เกือบ 80% ส่งสัญญาณดี-อัตราติดเชื้อส่อต่ำลง",https://www.khaosod.co.th/covid-19/news_7484902,https://www.khaosod.co.th/wpapp/uploads/2023/01/COVIDstillinthealthemergency-02-300x169.jpg,-
"สธ.เผยป่วย ""โควิด"" ลดลง ดับส่วนใหญ่เป็นกลุ่มเสี่ยง ขอฉีดให้ครบ 4 เข็ม",ข่าวโควิด-19,"30 ม.ค. 2566
-
17:20 น.","สธ.เผยป่วย “โควิด” ลดลง ดับส่วนใหญ่เป็นกลุ่มเสี่ยง ขอฉีดวัคซีนให้ครบ 4 เข็ม เปิดหน่วยบริการฉีดวัคซีนนักท่องเที่ยวต่างชาติแล้ว 31 จังหวัด 128 แห่ง
วันที่ 30 ม.ค. 2566 นพ.โอภาส การย์กวินพงศ์ ปลัดกระทรวงสาธารณสุข (สธ.) กล่าวภายหลังการประชุมติดตามสถานการณ์โรคโควิด-19 ว่า สถานการณ์โรคโควิด-19 ของประเทศไทย ในสัปดาห์ที่ 4 วันที่ 22-28 ม.ค. 2566 มีผู้ป่วยรักษาใน รพ. 472 ราย เฉลี่ย 67 ราย/วัน ผู้ป่วยปอดอักเสบ 160 ราย ใส่ท่อช่วยหายใจ 99 ราย และผู้เสียชีวิต 29 ราย เฉลี่ย 4 ราย/วัน ถือว่ามีแนวโน้มลดลงต่อเนื่อง
นพ.โอภาส กล่าวต่อว่า ผู้เสียชีวิตทั้งหมดยังเป็นกลุ่มเสี่ยง 608 ส่วนใหญ่ไม่ได้รับวัคซีนหรือได้รับเพียง 1 เข็ม ดังนั้น ขอให้ประชาชน โดยเฉพาะผู้ที่เป็นกลุ่มเสี่ยง 608 มารับวัคซีนให้ครบ 4 เข็ม เพื่อช่วยลดการป่วยอาการหนักและการเสียชีวิต
สำหรับการเฝ้าระวังโรคยังดำเนินการอย่างต่อเนื่องทั้งในสถานพยาบาลและสถานที่เสี่ยง รวมทั้งเตรียมพร้อมรับผู้เดินทางจากต่างประเทศที่เพิ่มมากขึ้น โดยประสานภาคการท่องเที่ยวให้ตรวจคัดกรองด้วย ATK ในกลุ่มผู้ให้บริการด้านการท่องเที่ยวเป็นประจำทุกสัปดาห์ และแจ้งหน่วยงานสาธารณสุขในพื้นที่
นพ.โอภาส กล่าวอีกว่า กรณีพบการระบาดในลักษณะคลัสเตอร์ โดยผลการตรวจ RT-PCR ในผู้เดินทางก่อนออกนอกประเทศ ระหว่างวันที่ 8-21 ม.ค. 2566 จำนวน 828 ราย พบผู้ติดเชื้อ 33 ราย คิดเป็น 3.99% เป็นคนจีน 12 ราย คนไทย 9 ราย และสัญชาติอื่นๆ 12 ราย
นพ.โอภาส กล่าวต่อว่า จากการเฝ้าระวังสายพันธุ์โควิด-19 ที่พบในไทย โดยกรมวิทยาศาสตร์การแพทย์ พบว่ายังเป็นสายพันธุ์โอมิครอน BA.2.75 ถึง 90% ซึ่งภูมิคุ้มกันออกฤทธิ์ชนิดยาว (LAAB) ยังใช้ได้ผลดี เพราะสามารถลบล้างฤทธิ์เชื้อไวรัส BA.2.75 ได้ จึงปรับแนวทางเพื่อเพิ่มการเข้าถึงในกลุ่มเสี่ยงอายุ 60 ปีขึ้นไป ผู้ป่วย 7 โรคเรื้อรัง ที่ไม่เคยได้รับวัคซีนโควิด-19 มาก่อน และกลุ่มที่มีภูมิคุ้มกันต่ำ ทั้งในสถานพยาบาลและสถานดูแลผู้สูงอายุ
นพ.โอกาส กล่าวอีกว่า สำหรับประชาชนทั่วไป ยังแนะนำให้ปฏิบัติตามมาตรการป้องกันและควบคุมโรค ได้แก่ การฉีดวัคซีนให้ครบ 4 เข็ม หากมีอาการป่วยทางเดินหายใจ ให้ตรวจคัดกรองด้วย ATK และสวมหน้ากากขณะอยู่ใกล้ชิดผู้อื่น รวมทั้งสวมหน้ากากในสถานที่สาธารณะ เช่น โรงพยาบาล ห้างสรรพสินค้า และขนส่งสาธารณะ
นพ.โอภาส กล่าวต่อว่า การให้บริการวัคซีนโควิด-19 นักท่องเที่ยวต่างชาติ ขณะนี้เปิดจุดบริการใน 31 จังหวัด รวม 128 แห่ง แยกเป็น ภาคกลาง 5 จังหวัด ภาคเหนือ 8 จังหวัด ภาคตะวันออกเฉียงเหนือ 6 จังหวัด ภาคใต้ 8 จังหวัด ภาคตะวันออก 2 จังหวัด และภาคตะวันตก 2 จังหวัด
นพ.โอภาส กล่าวอีกว่า หน่วยบริการภาครัฐนอกสังกัด สธ. ที่ประสงค์จะเปิดให้บริการวัคซีนโควิดสำหรับนักท่องเที่ยวต่างชาติ สามารถแจ้งกรมควบคุมโรคและทำเรื่องขอสนับสนุนวัคซีนผ่านต้นสังกัดได้ ส่วนหน่วยบริการภาคเอกชน อยู่ระหว่างการจัดทำแนวทางและรายละเอียดการดำเนินการ ขณะนี้จึงยังไม่มีการอนุมัติให้เปิดบริการ",https://www.khaosod.co.th/covid-19/news_7483834,https://www.khaosod.co.th/wpapp/uploads/2023/01/%E0%B9%82%E0%B8%84%E0%B8%A7%E0%B8%B4%E0%B8%94-1-300x169.jpg,-
สเปนเลิกบังคับ “สวมแมสก์” ในระบบขนส่งสาธารณะ-หลังอัตราการติดเชื้อลดลง,รอบโลก,"27 ม.ค. 2566
-
23:30 น.","สเปนเลิกบังคับ “สวมแมสก์” ในระบบขนส่งสาธารณะ-หลังอัตราการติดเชื้อลดลง
สเปนเลิกบังคับ “สวมแมสก์” – ซินหัว รายงานว่า นางแคโรไลนา ดาเรียส รัฐมนตรีว่าการกระทรวงสาธารณสุขสเปน เปิดเผยว่าสเปนจะยกเลิกการบังคับสวม “หน้ากากอนามัย” เพื่อป้องกันโรคติดเชื้อไวรัสโคโรนาสายพันธุ์ใหม่ (โควิด-19) บนระบบขนส่งสาธารณะ โดยจะเริ่มตั้งแต่วันที่ 8 ก.พ.ที่จะถึงนี้ แต่ประชาชนยังจำเป็นต้องสวมหน้ากากหากอยู่ในโรงพยาบาล ศูนย์สุขภาพ และร้านขายยา
The mandatory use of facemasks to protect from COVID-19 on public transport in Spain will end on Feb. 8, the country’s Minister for Health Carolina Darias said on Thursday. However, facemasks will remain obligatory in hospitals, health centers and pharmacies. “We have a very stable situation from an epidemiological point of view,” Darias told the press. (Xinhua)
นางดาเรียสกล่าวกับสื่อมวลชนว่า สถานการณ์โรคโควิด-19 ในสเปนมีความมั่นคงมากหากพิจารณาจากมุมมองทางระบาดวิทยา การยกเลิกบังคับสวมหน้ากากอนามัยครั้งนี้ถือเป็นความเคลื่อนไหวล่าสุดในการหวนกลับสู่วิถีชีวิตปกติในสเปน
ภายหลังการแพร่ระบาดครั้งใหญ่ของไวรัสมรณะในประเทศ และกฎการบังคับสวมหน้ากากอนามัยตามสถานที่ในร่มส่วนใหญ่สิ้นสุดลงเมื่อวันที่ 20 เม.ย.2565
ขณะที่ข้อมูลจากกระทรวงสาธารณสุขสเปนเมื่อวันที่ 20 ม.ค.ที่ผ่านมา ระบุว่าอัตราการป่วยโรคโควิด-19 ในระยะ 14 วัน ของผู้ป่วยที่มีอายุมากกว่า 60 ปีในสเปน อยู่ที่ 97.60 รายต่อประชากร 100,000 คน ซึ่งทางการยังคงรักษาแนวโน้มอัตราการป่วยที่ลดลงอย่างค่อยเป็นค่อยไป
FILE PHOTO: A man wearing a protective face mask walks past the window of a “Dr Martens” shoe shop in central Madrid, Spain, January 26, 2021. It is the latest move towards a return to normal life in Spain after the COVID-19 pandemic. The obligatory use of facemasks in most indoor settings ended on April 20, 2022. According to data published by the Spanish Health Ministry on Jan. 20, the 14-day index of COVID-19 cases in over 60s in Spain is 97.60 cases per 100,000 inhabitants, continuing the trend of a gradual reduction in infection rates. REUTERS/Sergio Perez/File Photo
 ข่าวที่เกี่ยวข้อง:
เปรูเตรียม “เลิกสวมแมสก์” ในที่สาธารณะ-ลุ้นฉีดวัคซีนโดส 3 ถึง 80% เร็วๆ นี้
เกาหลีใต้เตรียม “คลายคุมเข้ม” โควิด เหลือแค่ใส่แมสก์-หลังติดเชื้อรายวันลดฮวบ
นายกฯ อิสราเอล “ติดโควิด” หลังเพิ่งพบปะรัฐมนตรีสหรัฐ “ถอดแมสก์” หารือ",https://www.khaosod.co.th/covid-19/news_7479804,https://www.khaosod.co.th/wpapp/uploads/2023/01/Spainendobligatoryuseofmasks-02-300x169.jpg,-
สธ.เกาะติดสถานการณ์โควิด19 เผยเข้าสู่สัปดาห์ 3 ปี'66 ผู้ติดเชื้อใหม่ลดลง,ข่าวโควิด-19,"27 ม.ค. 2566
-
10:26 น.","สธ.เกาะติดสถานการณ์โควิด19 เข้าสู่สัปดาห์ 3 ปี 66 ผู้ติดเชื้อใหม่ลดลง สวนทางจำนวนนักท่องเที่ยวต่างชาติไหลเข้าไทยเพิ่มต่อเนื่อง นายกฯ เชิญชวนประชาชนเข้ารับวัคซีน
27 ม.ค. 66 – น.ส.ไตรศุลี ไตรสรณกุล รองโฆษกประจำสำนักนายกรัฐมนตรี กล่าวว่า ตามที่หน่วยงานที่เกี่ยวข้องได้ร่วมกันกำหนดแนวทางรองรับการเดินทางเข้าประเทศไทยของนักท่องเที่ยวต่างชาติที่เพิ่มขึ้น โดยเฉพาะภายหลังทางการประเทศจีนประกาศอนุญาตให้ชาวจีนเดินทางออกไปท่องเที่ยวต่างประเทศ ตั้งแต่วันที่ 8 ม.ค. 66 เป็นต้นมา
กระทรวงสาธารณสุข ซึ่งเป็นหน่วยงานรับผิดชอบ ตาม พ.ร.บ.โรคติดต่อ พ.ศ.2558 ได้มีการติดตามโควิด19 อย่างใกล้ชิด เพื่อนำข้อมูลไปสู่การบริหารจัดการที่เหมาะสมสอดคล้องกับสถานการณ์ โดย กรมควบคุมโรคได้รายงานข้อมูลล่าสุด ระบุให้เห็นว่า จำนวนผู้ติดเชื้อโควิด19 รายใหม่ ในประเทศยังคงปรับตัวลดลง สวนทางกับจำนวนนักท่องเที่ยวต่างชาติที่เพิ่มขึ้นอย่างต่อเนื่อง
โดย กระทรวงการท่องเที่ยวและกีฬา ระบุถึงข้อมูลนักท่องเที่ยวล่าสุดว่า ตั้งแต่วันที่ 1-21 ม.ค. 66 มีต่างชาติเดินทางเข้าประเทศไทยแล้ว 1,342,365 คน โดย 5 อันดับแรกได้แก่ นักท่องเที่ยวจากรัสเซีย (143,580คน) มาเลเซีย (138,737คน) เกาหลีใต้ (111,522คน) อินเดีย (68,609คน) และ ลาว (56,517คน) ตามลำดับ
น.ส.ไตรศุลี กล่าวว่า ระหว่างวันที่ 15–21 ม.ค. 66 ซึ่งเป็นสัปดาห์ที่ 3 ของปี 66 ในการายงานสถานการณ์โควิด19 พบว่า มีรายงานผู้ป่วยที่เข้ารับการรักษาในโรงพยาบาล 627 ราย เฉลี่ยวันละ 90 ราย ลดลงจากสัปดาห์ก่อนหน้า (8-14ม.ค.) ที่มีผู้ป่วยใหม่ 969 คน เฉลี่ยวันละ 138 คน ขณะที่ผู้เสียชีวิตตลอดสัปดาห์อยู่ที่ 44 ราย ลดลงจากสัปดาห์ก่อนหน้าที่เสียชีวิต 65 ราย
“เฉพาะชาวต่างชาติทุกสัญชาติที่เดินทางมาจากต่างประเทศ ตั้งแต่วันที่ 8-21 ม.ค. 2566 พบผู้ติดเชื้อ 8 คน โดยมีอาการต้องเข้ารับการรักษาในโรงพยาบาล 1 คน และที่เหลือส่วนใหญ่ไม่มีอาการ สำหรับสัญชาติที่ตรวจพบเชื้อ อันดับ 1 คือ จีน 3 คน เมียนมา กัมพูชา ญี่ปุ่น อังกฤษ และเกาหลีใต้ ประเทศละ 1 คน
ทั้งนี้ กรมวิทยาศาสตร์การแพทย์ ซึ่งเฝ้าติดตามสายพันธุ์ของโควิด19 รายงานว่า สายพันธุ์ที่พบในไทยขณะนี้ ร้อยละ 86 คือสายพันธุ์โอมิครอน BA.2.75 ส่วนที่เหลือเป็นสายพันธุ์อื่นที่เคยพบในต่างประเทศ”รองโฆษกประจำสำนักนายกฯกล่าว
น.ส.ไตรศุลี กล่าวว่า แม้จำนวนผู้ติดเชื้อโควิด19 และผู้เสียชีวิตจะลดลง รัฐบาลยังคงสนับสนุนให้ประชาชนเข้ารับวัคซีนเพื่อเพิ่มภูมิคุ้มกัน โดย พล.อ.ประยุทธ์ จันทร์โอชา นายกรัฐมนตรีและรมว.กลาโหม มีความห่วงใยและเชิญชวนให้ประชาชนเข้ารับวัคซีนเข็มป้องกันโควิด19 เข็มกระตุ้น สถานพยาบาล หรือจุดบริการวัคซีนใกล้บ้านเพื่อสร้างภูมิคุ้มกัน
ทั้งยังคงการปฏิบัติตามมาตรการป้องกันโรค เช่น สวมหน้ากากอนามัย เมื่ออยู่ในสถานที่แออัด ล้างมือด้วยสบู่หรือแอลกอฮอล์ หากมีไข้ จมูกไม่ได้กลิ่น ลิ้นไม่รับรสชาติ ให้ตรวจ ATK เพื่อคัดกรองและป้องกันการนำเชื้อไปสู่บุคคลใกล้ชิด
“ทั้งนี้ นายอนุทิน ชาญวีรกูล รองนายกรัฐมนตรีและรมว.สาธารณสุข ได้เน้นย้ำกับหน่วยงานของกระทรวงสาธารณสุขให้ดำเนินตามข้อปฏิบัติเพื่อเฝ้าระวังโควิด19 ตามแนวทางของคณะกรรมการด้านวิชาการตามพระราชบัญญัติโรคติดต่อ พ.ศ.2558
โดยให้พิจารณาใช้มาตรการต่างๆ ต่อผู้เดินทางจากทุกประเทศโดยคำนึงถึงหลักการเท่าเทียม ตั้งบนพื้นฐานด้านวิชาการให้เกิดความสมดุลระหว่างการป้องกันควบคุมโรคกับผลต่อเศรษฐกิจและสังคมสามารถสร้างความมั่นใจให้ประชาชนได้
ด้าน นายอนุทิน ได้เน้นย้ำกับหน่วยงานของกระทรวงสาธารณสุขให้ดำเนินตามข้อปฏิบัติเพื่อเฝ้าระวังโควิด19 ตามแนวทางของคณะกรรมการด้านวิชาการตามพระราชบัญญัติโรคติดต่อ พ.ศ.2558 โดยให้พิจารณาใช้มาตรการต่างๆ ต่อผู้เดินทางจากทุกประเทศ
โดยคำนึงถึงหลักการเท่าเทียม ตั้งบนพื้นฐานด้านวิชาการให้เกิดความสมดุลระหว่างการป้องกันควบคุมโรคกับผลต่อเศรษฐกิจและสังคมสามารถสร้างความมั่นใจให้ประชาชนได้” รองโฆษกประจำสำนักนายกฯ กล่าว",https://www.khaosod.co.th/covid-19/news_7478733,https://www.khaosod.co.th/wpapp/uploads/2023/01/%E0%B8%95%E0%B8%B9%E0%B9%88%E0%B8%A2%E0%B9%89%E0%B8%B3-300x169.jpg,-
จีนโวสังเวยโควิด “ลดฮวบ” เกือบ 80% ส่งสัญญาณดี-อัตราติดเชื้อส่อต่ำลง,รอบโลก,"26 ม.ค. 2566
-
23:30 น.","จีนโวสังเวยโควิด “ลดฮวบ” เกือบ 80% ส่งสัญญาณดี-อัตราติดเชื้อส่อต่ำลง
จีนโวสังเวยโควิด “ลดฮวบ” – วันที่ 26 ม.ค. เอเอฟพีและ สเตรตส์ไทมส์ รายงานว่า ทางการจีนเปิดเผยว่าตัวเลขผู้เสียชีวิตจาก โรคโควิด-19 ลดลงอย่างมากนับตั้งแต่ต้นปี 2566 และถือเป็นสัญญาณดีว่าอัตราการติดเชื้ออาจเริ่มทุเลาลง
ศูนย์ควบคุมและป้องกันโรคของจีน (ซีดีซี) ระบุจากข้อมูลเมื่อวันจันทร์ที่ 23 ม.ค.ที่ผ่านมาว่า จำนวนผู้เสียชีวิตด้วยโรคโควิด-19 ทั่วประเทศอยู่ที่ 896 ราย ลดลงร้อยละ 79
จากยอดผู้เสียชีวิตเมื่อวันที่ 4 ม.ค. ขณะที่ผู้ป่วยอาการวิกฤตมี 36,000 คน ลดลงร้อยละ 72 จากมากกว่า 128,000 คนเมื่อวันที่ 5 ม.ค.
ก่อนหน้านี้ศูนย์ควบคุมและป้องกันโรคแถลงว่าระหว่างวันที่ 13-19 ม.ค. จีนมีผู้เสียชีวิตเกือบ 13,000 ราย ลดลงจากราวๆ 60,000 ราย ระหว่างวันที่ 8 ธ.ค.2565 ถึงวันที่ 12 ม.ค.2566
Medical workers rescue a patient at the intensive care unit of Pengshan District People’s Hospital, following a surge of the COVID-19 infections across the country, in Meishan, Sichuan province, China. cnsphoto via REUTERS
File Photo: A person wearing a protective suit sits in Beijing Railway Station as passengers wait to board a train to travel for Spring Festival ahead of Chinese Lunar New Year festivities after China lifted its COVID-19 restrictions in Beijing. REUTERS
File Photo: Passengers wait to board trains at Shanghai’s Hongqiao Railway Station during the annual Spring Festival travel rush ahead of the Chinese Lunar New Year, as the COVID-19 outbreak continues, in Shanghai, China. REUTERS
FILE PHOTO: A woman stands at a store selling funeral items, amid the coronavirus disease (COVID-19) outbreak in Chengdu, Sichuan province, China December 28, 2022. REUTERS/Staff/File Photo
 ข่าวที่เกี่ยวข้อง:
จีนเผยเองเซ่นโควิด “เดือนเดียว” พุ่ง 6 หมื่นราย สลดส่วนมากเป็นผู้สูงวัย",https://www.khaosod.co.th/covid-19/news_7477450,https://www.khaosod.co.th/wpapp/uploads/2023/01/ChinaCoviddeathscasesdrop-02-300x169.jpg,-
อนุทิน ไม่ห่วงทัวร์จีนมาเยอะขึ้น คงมาตรการเหมือนกันทุกชาติ นทท.ทยอยฉีดวัคซีน,ข่าวโควิด-19,"26 ม.ค. 2566
-
14:50 น.","“อนุทิน” ไม่ห่วงทัวร์จีนมาเยอะขึ้นเดือนหน้า ชี้สถานการณ์แดนมังกรเลยจุดพีกแล้ว ยันทำตามมาตรฐานเหมือนกันทุกชาติ อธิบดีควบคุมโรค เผย รัสเซีย จีน อินเดีย ทยอยมารับวัคซีนโควิด
26 ม.ค. 66 – นายอนุทิน ชาญวีรกูล รองนายกรัฐมนตรีและรัฐมนตรีว่าการกระทรวงสาธารณสุข (สธ.) ตอบคำถามถึงกรณี ก.พ. 2566 ทัวร์จีนจะมาประเทศไทยมากขึ้น ว่า
ขณะนี้นักท่องเที่ยวจีนก็เต็มแล้ว เมื่อคืนไปเยาวราช โต๊ะข้างๆ ก็คนจีนทั้งนั้น เขาเข้ามาเราก็เพิ่มการเฝ้าระวังให้คำแนะนำ แต่มีข่าวที่ดี เพราะประเทศจีนเลยจุดพีกไปแล้วเหมือนกัน เหมือนประเทศอื่นๆ ภูมิคุ้มกันขยายตัว การแพร่เชื้อลดลง แต่ไม่ใช่ว่ามีข่าวว่าการติดเชื้อลดลงเราจะหย่อนมาตรการ เรายังทำตามมาตรฐานของเรา ปฏิบัติต่อนักท่องเที่ยวทุกชาติเหมือนกันทั้งหมด ไม่เฉพาะจากจีนเท่านั้น
เมื่อถามถึงการฉีดวัคซีนโควิด 19 ในนักท่องเที่ยวต่างชาติ นพ.ธเรศ กรัษนัยรวิวงค์ อธิบดีกรมควบคุมโรค กล่าวว่า ขณะนี้ได้เตรียมการสถานพยาบาลทุกจังหวัดและสถานพยาบาลของกรมต่างๆ ที่เข้าร่วมแล้ว ส่วนวัคซีนกรมควบคุมโรคเตรียมสำรองไว้แล้ว เพียงพอให้คนไทย
ส่วนที่เหลือก็เพียงพอสำหรับนักท่องเที่ยวต่างชาติตามโครงการเมดิคัล ฮับ ซึ่งจะมีการคิดค่าบริการและค่าวัคซีน ส่วนจำนวนนักท่องเที่ยวต่างชาติที่มารับบริการวัคซีนโควิดยังอยู่ระหว่างติดตาม เนื่องจากเพิ่งเริ่มบริการเมื่อวันที่ 18 ม.ค.ที่ผ่านมา
ตอนนี้ที่มาฉีดยังไม่ทราบแต่ว่ามีการติดตาม ขณะนี้ยังทยอยกันมารับ ซึ่งก็น่าจะเริ่มเยอะขึ้นในหลายพื้นที่เช่น พัทยา ชลบุรี กทม. มีนักท่องเที่ยวทุกสัญชาติเข้ามารับบริการ ทั้งรัสเซีย จีน อินเดีย เป็นสัญชาติหลักๆ ที่ทยอยเพิ่มเข้ามา",https://www.khaosod.co.th/covid-19/news_7477774,https://www.khaosod.co.th/wpapp/uploads/2023/01/999-112-300x169.jpg,-
พีท พล ออกปากไม่ได้หายไปไหน งานละครแน่น,ข่าวอัปเดต,"15 มี.ค. 2566
-
13:09 น.","นักร้องเสียงดี พีท พล นพวิชัย ออกปากไม่ได้หายไปไหน งานละครแน่น ทำงานตลอด บางคนไม่เห็นเพราะไม่ได้ติดตามหรือเปล่า เตรียมปล่อยซิงเกิลเดือนหน้า
วันที่ 14 มีค. ที่ SHOW DC มีการจัด การประกวด Miss & Mister Supranational Thailand 2023 รอบออดิชั่น ซึ่งนักร้องเสียงดี พีท พล นพวิชัย ได้ร่วมเป็นกรรมการในรอบคัดเลือกผู้เข้าประกวด
ระหว่างพักเบรก พีท พล ได้ให้สัมภาษณ์อัพเดตผลงานตอนนี้
ปีนี้ดูงานแสดงเยอะมาก? “มี 3 เรื่องครับ ตอนนี้มีของ แอพ Viu เรื่อง SHADOW เงา/ล่า/ตาย ,ร้อยเล่มเกมส์ออฟฟิศ กับ รักสุดใจยัยตัวแสบ ทั้ง 3 เรื่องก็ต่างกันเลย”
ปีนี้ก็ชมละครของเรารัวๆ ไม่ต้องพักกัน? “ไม่ได้พักครับ พรุ่งนี้ยังต้องถ่ายละครต่อ คือเราไม่ได้ตั้งใจว่าจะรับแน่ๆ มันเป็นโอกาสที่เข้ามามากกว่า หลายคนบอกว่าไม่ค่อยเห็นพีท แต่จริงๆ ช่วง 3-4 ปีมานี้พีทเล่นละครหลายเรื่องอยู่นะ ปีที่ผ่านมาก็ 3 เรื่อง แต่ว่าจะกระจายไปเล่นช่อง 3 ,จีเอ็มทีวี, พีพีทีวี คือถ้าคนดูไม่ได้ดูหลายช่อง บางคนก็ถามว่าทำไมหายไป แต่เรารู้สึกว่าเราก็ทำงานตลอดนะ แต่อาจจะไม่ได้ติดตามหรือเปล่า”
นอกจากงานละคร งานเพลงแฟนๆ ก็บ่นคิดถึง? “จะปล่อยซิงเกิลเดือนหน้าครับ เป็นแนวไหนขอยังไม่บอก ขอเก็บไว้ก่อน ไม่อยากสปอยล์ก่อน คือมันเป็นแนวที่เราไม่เคยทำ และก็เป็นนวที่เราอยากทำมาตลอด ได้โอกาสก็ทำครับ”
ที่ผ่านมาเพลงของเราก็จี๊ดจ๊าดต่างกันตลอด? “เราทำเพลงค่อนข้างวาไรตี้ เพราะเมื่อก่อนเวลาทำเพลงก็จะคุมโทน แต่มาช่วงหลังเราทำเพลงหลากสีมาก แล้วแต่ช่วงชีวิตนั้นเราเจออะไร แต่อันนี้เป็นแนวที่เราอยากทำมาตลอด เพลงจะออกแนวมีเดียมเล็กน้อย ปีนี้วางแผนไว้ว่าจะปล่อยประมาณ 2-3 เพลง พีทปล่อยเพลงของตัวเล่นล่าสุดก็เมื่อ 2 ปีที่แล้ว ก็พักไป มีเพื่อนมาชวนไปทำ ก็เลยไปทำกับเพื่อนอีก 1 เพลง”
ครั้งนี้เราทำเองทั้งหมดไหม? “ทำเอาทั้งหมดครับ มันไม่ยาก แต่คอสก็สูงหน่อย ไม่มีใครมาลงทุนให้เรา เราก็ต้องลงทุนเอง เพราะว่าเราอยากทำเพลงที่เราอยากทำ ทำให้มันไม่ได้มีกรอบขนาดนั้น”",https://www.khaosod.co.th/entertainment/news_7560122,https://www.khaosod.co.th/wpapp/uploads/2023/03/%E0%B8%9E%E0%B8%B5%E0%B8%97-%E0%B8%9E%E0%B8%A5-%E0%B8%9B%E0%B8%81%E0%B9%80%E0%B8%A7%E0%B9%87%E0%B8%9A-300x169.jpg,-
นนกุล โสดสนิท ไม่ปิดกั้น ยันไม่หวงความโสด เผยสเป๊ก 'ยุนอา Girl Generation',บันเทิง,"15 มี.ค. 2566
-
12:54 น.","นนกุล โสดสนิท ไม่ปิดกั้น ยันไม่หวงความโสด เผยสเป๊ก ‘ยุนอา Girl Generation’
นนกุล โสดสนิท / วาเลนไทน์ที่ผ่านมาเปล่าเปลี่ยวหัวใจไม่เบา เมื่อเป็นหนุ่มโสดงานแน่น สำหรับ นนกุล ชานน สันตินธรกุล ได้ออกมาเปิดใจ ไม่ได้ปิดกั้น แค่ยังโฟกัสงานเป็นหลัก
โดย นนกุล เดินทางมาร่วมงาน “The Universe of Happiness” ณ สามย่าน มิตรทาวน์ ฮอลล์ ชั้น 5
ซึ่งภายหลังจบงานได้ให้สัมภาษณ์ว่า “ดีครับ เราแฮปปี้ทุกครั้งไม่ว่าจะแซวแค่ไหนก็ตามเวลาที่เราได้เห็นคู่รักหลายๆ คู่สวีตโมเมนต์กันจะรู้สึกเหม็นๆ บ้าง แต่ส่วนตัวเรามีความสุขครับที่ได้เห็นเขามุมนี้”
เห็นคนอื่นเขามีความสุขก็? “หมั่นไส้ครับ” (ยังไม่มีใครให้คุยเลยเหรอ?) “ยังครับ (หล่อก็หล่อ งานก็เยอะ มันเป็นเพราะอะไร?) งานเยอะเนี่ยแหละครับคือประเด็น เรารู้สึกว่ายิ่งเราถ่าย 4-5 เรื่อง แล้วเรายังไม่สามารถมีเวลาไปตรงนั้นได้ก็คิดว่าอย่าเพิ่งดีกว่า เดี๋ยวจะเสียเวลาเขา เราด้วย”
มีสาวๆ เข้ามาให้เลือกเยอะ? “ไม่มีครับผม” (จีบใครบ้างไหม?) “โห เอางานให้รอดก่อนดีกว่า” (เราโสดมานานแล้วนะ?) “ใช่ รออยู่เหมือนกัน แต่ก็ยังครับ ถ้ามันเป็นความรักที่ดีก็อยากมีอยู่แล้ว”
ทำงานก่อน? “อย่างน้อยๆ ที่สุดต้องผ่าน 4-5 โปรเจ็กต์นี้ไปให้เสร็จก่อน” (ตอนนี้เราเปิดใจไหม?) เปิดใจครับ มันก็ต้องดูนิสัยซึ่งกันและกัน ไม่ใช่ว่าเปิดแล้วเขาก็มาเลย คบเลยก็ไม่ใช่”
สเป๊กเป็นยังไง? “ยุนอาครับ เกิร์ลเจเนอเรชั่น ยังมั่นคงไปจนถึงทุกวันนี้ครับ ยังไม่ได้มีโอกาสได้เจอครับ” (ยังไม่มีใครถูกใจหรือว่าเล็งใครไว้?) “ยัง (สเป๊กรูปร่างเป็นยังไง?) สเป๊กภายนอกแบบยุนอา”
ถ้าจะคบใครสักคนกะว่าจะคบยาวเลย? “คิดว่าครับ” (อายุมากกว่าได้ไหม?) “ได้ ไม่ติดเลยครับ” (หวงความโสด?) “ก็ไม่ได้หวงนะ คือถ้าเรารู้สึกว่าส่วนตัวชีวิตคู่ดีดีกว่าชีวิตโสด แต่ชีวิตคู่ที่ไม่ดีอาจจะแย่กว่าชีวิตโสด”
สเป๊กแบบยุนอามันจะหายาก? “ต้องดูๆ กันต่อไปครับ เพราะว่าเราโฟกัสกับงานก่อนมากๆ” (ที่บ้านถามถึงบ้างไหม?) “มีบ้างครับ แต่เราก็บอกตามตรงอยู่แล้ว คือเรื่องรวามรักเราไม่ได้ปิดที่บ้านอยู่แล้ว เขาก็ไม่ได้ซีเรียสอะไรว่าจะมีใคร”
มีเพื่อนหรือที่บ้านแนะนำให้คุยกับใคร? “ไม่มีเลย อยากมีเหมือนกันครับ บอกเพื่อนๆ เลยแนะนำได้นะครับ” (เหงาไหม?) “อาจจะมีบ้างในวันวาเลนไทน์เนี่ยแหละ ทำให้เราเจ็บใจ” (มันว่างเปล่า?) “ใช่ แบลงค์ไปเลย เดินไปก็บี๋ครบริบปีใหม่ เราก็ไลก์ๆ ไป”
“ช่วงนี้อาจจะต้องยังค้างไว้ก่อน เพราะตอนนี้เรามีงานที่ไทยประมาณ 4-5 เดือนเราก็ต้องโฟกัสก่อน”
มีเตรียมตัวอะไรไหม? “มีบ้างครับ แต่ถ้าเป็นซีรีส์ยาวเราก็อาจจะต้อง… แต่ถ้าเขาเอาเราไปรับเชิญก็ได้ จริงๆ ก็มีไปถ่ายมาบ้างแล้ว รอออกถ่าย” (รับเชิญเยอะไหม?) “ถ้าเป็นรับเชิญนี่ไม่เยอะมากครับ ถ้าเป็นตัวหลักก็พอจะมีบ้าง แน่ต่ถ้อยหน่อย เสีดายครับ แต่เราก็ต้องทำงานที่เรารักไว้ก่อน แทรกงานทุกอย่างที่เขาเตรียม”
ต้องใช้เวลากลับไป? “ตั้งใจจะกลับไปแล้ว สุดท้ายแล้วพอเราไม่ได้มีเอเจนซี่ของที่นู้น บางทีเราก็ต้องทางนู้นเหมือนกัน”
มันจะเคลียร์จบภายในเดือนไหน? “ถ้าไม่มีอะไรที่ผิดพลาด คืดว่าทั้งปีน่าจะโอเค” (หลังจากเคลียร์งานเสร็จจะรับงานต่อ?) อาจจะเบรกไว้ก่อน ถ้าเราไม่เจอบทที่ถูกใจก็ไปฟิตเนสให้รู้สึกดีหน่อย”",https://www.khaosod.co.th/entertainment/news_7560029,https://www.khaosod.co.th/wpapp/uploads/2023/03/%E0%B8%AA%E0%B9%80%E0%B8%9B%E0%B9%8A%E0%B8%81%E0%B9%81%E0%B8%9A%E0%B8%9A%E0%B8%A2%E0%B8%B8%E0%B8%99%E0%B8%AD%E0%B8%B22-44-300x169.jpg,-
รัศมีแข ป้อง ไอซ์ อภิษฎา แคปชั่นไม่แรง เผยที่มาคำว่า หลานจิตแข็ง,บันเทิง,"15 มี.ค. 2566
-
12:48 น.","รัศมีแข ป้อง ไอซ์ อภิษฎา แคปชั่นไม่แรง เผยที่มาคำว่า หลานจิตแข็ง
นักแสดงหนุ่ม รัศมีแข ฟ้าช่วยเกื้อ เดินทางมาร่วมเป็นกรรมการในรอบคัดเลือกผู้เข้าประกวด Miss & Mister Supranational Thailand 2023 รอบออดิชั่น ที่ SHOW DC
ระหว่างพักเบรกรัศมีแข ได้ให้สัมภาษณ์ถึงเรื่องที่เพื่อนสาว ไอซ์ อภิษฎา ได้เขียนแคปชั่นตอนที่รัศมีแขอุ้ม น้องเลอา ลูกสาวตนเอง ซึ่งบางคนก็บอกว่าไอซ์ใช้คำแรงไปหรือเปล่า
โดยเจ้าตัวเผยว่า “คุยกัน ไว้ตั้งแต่แรกแล้วว่าถ้าเกิดมีโอกาสจะไปหา จนสุดท้ายก็ได้บินไปหาที่ภูเก็ตก็ไปเยี่ยม“
เห็นแคปชั่นของไอซ์ไหม? “หลายๆ คนก็บอกว่าเขียนแรง แต่จริงๆด้วยความที่เราสนิทกัน ก็จะรู้กันว่าแขเป็นคนที่เสียงดังโวยวาย แล้วด้วยเหตุการณ์วันนั้นด้วย หลานไม่ตื่น แขก็ทั้งงัดตะโกน เขี่ยหลาน ทำทุกวิถีทาง ไอซ์ก็เลยบอกว่ายอมรับจริงๆ เพราะว่าโดนลุงแขแกล้งสารพัด สะกิดให้ตื่นแต่ ก็ไม่ตื่น ก็เลยเป็นที่มาของคำว่าหลานจิตแข็งมาก แล้วพอตื่นขึ้นมาก็ไม่มีการร้องตื่นมาเขาก็เล่นของเขาต่อ”
  ที่แกล้งหลานเพราะเราอยากเล่นกันหลาน? “ใช่เราอยากเล่น แต่ว่าตอนที่เราไปถึงมันก็เป็นเวลานอนของเขา กำลังหลับสบาย เราก็ไปแกล้ง เลยเป็นที่มาของคำว่าหลานจิตแข็งเพราะว่าหลานก็โดนเราเยอะเหมือนกัน นี่คือเบื้องหลังที่หลายคนไม่เห็น”
นี่เป็นการเจอหลานครั้งแรก? “ครั้งแรก แต่ก็พยายามไม่อินเยอะเพราะว่าอินเยอะเดี๋ยวจะมีปัญหาเพราะว่าถ้าเกิดหลงมาแล้วมันจะยุ่ง พอเจอก็เอาแค่พอดีๆ แต่พอเรากลับมาก็มีคิดถึงเขา โดยส่วนตัวเราเป็นคนที่ชอบเบบี้อยู่แล้ว”
ไม่อยากอินเพราะกลัวจะต้องไปหาบ่อยใช่ไหม? “ใช่ เพราะอินเราก็ต้องไปตามลูกเขา มันเหนื่อยแล้วที่สำคัญอยู่ภูเก็ตด้วย ค่อนข้างไกล”
เห็นภาพไอซ์ เป็นคุณแม่เราแอบทึ่งไหม จากสาวเปรี้ยวมาเป็นลุกส์คุณแม่? “ด้วยความที่เราเจอกัน เราเม้าธ์กัน แต่วันนึงเรามาเจอกันในพาร์ทที่เขาเป็นแม่แล้ว เรามองเพื่อนเราว่าเขาเป็นคุณแม่แล้ว เราก็คุยกันถึงเรื่องความรู้สึก มัน ทำให้เรารู้สึกว่ามันเป็นอีกก้าวหนึ่งของชีวิตของเขาและของเราความคิดทั้งของเขาและของเรามันก็โตขึ้นไปอีกสเต็ปหนึ่ง
แต่ไม่รู้สึกแปลกใจนะว่าไอซ์จะมีภาพความเป็นคุณแม่แบบนี้ เพราะเพื่อนแขหลายคนที่เป็นสาวเปรี้ยว พอมีลูกเขาก็จะมีความเป็นแม่เกิดขึ้นมาโดยธรรมชาติ พอคุยกัน เขาก็มีความอินพอสมควรซึ่งเราก็รู้สึกได้”
หุ่นไอซ์ก็กลับมาเร็วมาก? “แขว่าคงเพราะในยุคก่อนหน้านี้พอท้องแล้วก็จะน้ำหนักขึ้นหรืออะไรต่างๆแต่ด้วยความที่มันเป็นไปตามยุคสมัยและบวกกับการทำงานของไอซ์ด้วยที่ต้องใช้หุ่น มันก็จะมีการท้องอีกรูปแบบหนึ่ง ท้องไปด้วยออกกำลังกายไปด้วยดูแลตัวเองไปด้วย”
จะไปเยี่ยมกันอีกไหม? “ คงไปหากันอีกเรื่อยๆ เวลาเราอยู่ด้วยกันมันสนุกดี เราได้คุยกันเหมือนเป็นการคุยกันในอีกพาร์ทหนึ่ง (เจอสามีเขาไหม?) ไม่ได้เจอครับแต่ถ้าเกิดมีโอกาสต้องได้ไปเจอแน่นอน”
ถามถึงงานของเราบ้าง? “ตอนนี้วอลเลย์บอลก็เสร็จเรียบร้อยแล้วครับ ตอนนี้ลุยงานบันเทิง ส่วนจะต่อหรือเปล่านั้นก็ต้องดูที่เจ้าของทีม และก็เรื่องของสุขภาพร่างกายตัวเองอีกทีว่าไหวแค่ไหน”
เราโอเคกับผลงานการเล่นวอลเลย์บอลในครั้งนี้ของเราไหม? “โอเคเลย เรามีความสุขที่เราได้ทำในสิ่งที่เรารักเพราะว่าเรารักวอลเลย์บอลอยู่แล้วถึงแม้ไม่มีไทยแลนด์ลีกตอนนี้ก็ยังมีต้องเข้าไปซ้อมกับน้องๆทีมชาติผู้หญิงบ้าง”
ขอบคุณรูปจากไอจี : rusameekae",https://www.khaosod.co.th/entertainment/news_7560060,https://www.khaosod.co.th/wpapp/uploads/2023/03/%E0%B8%9B%E0%B8%81%E0%B9%81%E0%B8%82%E0%B9%83%E0%B8%99-300x169.jpg,-
ซาร่า เผยความน่าเอ็นดู น้องแอร่ากับคุณพ่อ ฟรอยด์ ได้อุ้มหลานด้วย,บันเทิง,"15 มี.ค. 2566
-
12:44 น.","แข่งกันรักลูกแล้ว โตไวมากเหมือนแม่เพิ่งคลอดไปไม่กี่วัน ซาร่า เผยความน่าเอ็นดู น้องแอร่ากับคุณพ่อ ฟรอยด์ แวะมาหาที่บ้านได้อุ้มหลาน
หลังต้อนรับสมาชิกลูกน้อยมาเติมเต็มครอบครัว ซาร่า เอเอฟ หรือ ซาร่า นลิน โฮเลอร์ เผยโมเมนต์น่ารักของ น้องแอร่า ลูกสาว ให้แฟนๆได้เห็นความน่าเอ็นดู โดยเฉพาะโมเมนต์น้องแอร่ากับคุณพ่อ แอช จอร์แดน ก่อนหน้านี้ ได้เห็นคุณพ่ออุ้มลูกน้อยเล่นน้ำเบาๆ พร้อมแคปชั่นว่า Daddy’s little girl. #Aira #แอร่า2เดือน
  ดูโพสต์นี้บน Instagram
  โพสต์ที่แชร์โดย SARA | นลิน 🌷 (@sara_hohler)
โดยแฟนๆแห่คอมเมนต์เป็นเสียงเดียวกันหลงน้องแอร่าแล้วโตไวมากๆ อาทิ อ้าว เป็นสาวแล้ว, โตไวมาก fc canada 🇨🇦 , น้องดูโตเเล้วอ่า คอเเข็งเร็วมากเลยค่ะ น่ารักจังเลย , 2เดือนแข็งแรงไวมากๆเลยค่ะ เป็นต้น
  ดูโพสต์นี้บน Instagram
  โพสต์ที่แชร์โดย SARA | นลิน 🌷 (@sara_hohler)
ล่าสุด ฟรอยด์ ณัฏฐพงษ์ มาหาเพื่อนถึงบ้าน โดย ซาร่า โพสต์ภาพและคลิปความน่าเอ็นดู ของพ่อแม่ลูกเล่นกันอบอุ่น คุณพ่อก็อุ้มลูกสาว เลียนแบบฉากดังในหนัง The Lion King ทั้งหอมทั้งกอดลูก แบ่งกันอุ้ม ซาร่า ถึงกับเปรยแข่งกันรักลูกแล้ว ไม่อยากให้โตเลย โดย ฟรอยด์ เห็นหลานแล้วก็เอ็นดูไปด้วย หนุ่มฟรอยด์ยังได้อุ้มน้องแอร่าด้วย
 ",https://www.khaosod.co.th/entertainment/news_7560011,https://www.khaosod.co.th/wpapp/uploads/2023/03/saraashfreudaira15323882-300x169.jpg,-
"วิจารณ์ยับ! สถานีโทรทัศน์เกาหลี ตัดคำพูด-บิดเบือน สปีช ""มิเชล โหย่ว"" บนเวทีออสการ์",เด่นออนไลน์,"15 มี.ค. 2566
-
12:34 น.","จากคำพูดสร้างแรงบันดาลใจ “มิเชล โหย่ว” สู่การ ตัดคำพูด-เซ็นเซอร์ ของสถานี SBS สังคมตั้งคำถาม อคติทางเพศ-วัฒนธรรมชายยังเป็นใหญ่ ในสังคม!?
  “For all the little boys and girls who look like me watching tonight, this is a beacon of hope and possibilities. This is proof that – dream big , dreams do come true. And ladies, don’t let anybody tell you you are ever past your prime. Never give up.
(แด่ผู้หญิงและผู้ชายทุกคนที่ดูคล้ายฉัน นี่ คือ สัญญาณแห่งความหวัง และความเป็นไปได้เป็นหลักฐานพิสูจน์ว่าความฝันที่ยิ่งใหญ่เป็นจริงได้ และผู้หญิงทุกคน อย่าให้ใครมาบอกพวกคุณว่า ช่วงเวลาทองของคุณได้ผ่านพ้นไปแล้ว อย่ายอมแพ้)”
  ความรู้สึกของนักแสดงหญิง “มิเชล โหย่ว (Michelle Yeoh)” ผู้ที่ได้คว้ารางวัลออสการ์สาขานักแสดงนำหญิงยอดเยี่ยม จากภาพยนตร์เรื่อง ‘Everything Everywhere All at Once’ ที่ได้เปล่งออกมาในงานประกาศรางวัลออสการ์ (Oscars) ครั้งที่ 95 ประจำปี 2023
แม้แสงสปอร์ตไลท์จะส่องไปที่เธอ จากการคว้ารางวัลนักแสดงนำหญิงยอดเยี่ยมแล้วนั้น ความสามารถ ความทุ่มเท ก็เป็นที่ยอมรับ เธอยังสร้างประวัติศาสตร์ เป็นนักแสดงหญิงจากเอเชียคนแรกที่สามารถคว้ารางวัลนี้
ทว่าหลังจากงานออสการ์จบลงไปแล้ว ก็ยังมีการกล่าวถึงประเด็นนี้กันอยู่ รวมถึงกำลังเป็นดราม่าเดือด0kdประเทศเกาหลีใต้
เนื่องจากสถานีโทรทัศน์หลัก SBS เซ็นเซอร์ความพูดที่เธอกล่าวขณะรับรางวัลออสการ์ ในท่อนที่เธอพูดฝากถึงผู้หญิงทุกคนว่า “And ladies, don’t let anybody tell you you are ever past your prime.” หรือ “…คุณผู้หญิง อย่าให้ใครมาบอกคุณว่า เวลาทองของคุณได้ผ่านพ้นไปแล้ว” โดยตัดคำว่า “Ladies” ออก
ทั้งนี้ เมื่อมีคนตั้งข้อสังเกต และได้ทวงถามทางไปยังสถานีต้นเรื่อง ซึ่งทางสถานีก็ได้ตอบว่า “คำพูดของมิเชล เหมาะกับทุกคนไม่ใช่แค่ผู้หญิงอย่างเดียว เลยตัดคำนั้นออก”
แน่นอนว่ากลายเป็นประเด็นร้อนในทันที ว่าสิ่งที่มิเชล โหย่ว พูดถึง ‘ผู้หญิง’ มันมีความผิดตรงไหน ทำไมต้องมีการบิดเบือนคำพูดด้วย เพราะเป็นเพียงคำพูด ที่สร้างแรงบันดาลใจส่งถึงผู้หญิงทุกคน
โดยเป็นที่รู้กันว่ากว่าที่ ‘มิเชล โหย่ว’ จะมาถึงจุดที่ถูกยอมรับ เธอฝ่าฟัน ก้าวผ่านอคติและการกีดกัน ไม่ว่าจะเป็นทางเพศ และเชื้อชาติมามากแค่ไหน
งานนี้ทางสังคมโซเชียลฯ ต่างออกมาแสดงความคิดเห็น ถึงความบอบบางของความปิตาธิปไตยของประเทศเกาหลี ที่ลดคุณค่าทางเพศ อีกทั้งพยายามไม่ให้มีคอนเทนต์สร้างแรงบันดาลใจ ปลุกความมั่นใจให้ผู้หญิงเลย
เพราะสิ่งที่กำลังจะเอ่ยถึงนี้ ไม่ใช่เรื่องใหม่ แต่เป็นเรื่องที่เรารับรู้ และได้ยินได้ฟังกันมาตลอดหลายยุคหลายสมัย ดังนั้นการกระทำดังกล่าวเลยถูกประณามอย่างมากเลยทีเดียว
ขอบคุณข้อมูล : never.com , twitter
ขอบคุณภาพ : instagram “michelleyeoh_official“",https://www.khaosod.co.th/entertainment/news_7559929,https://www.khaosod.co.th/wpapp/uploads/2023/03/%E0%B8%9B%E0%B8%81%E0%B8%94%E0%B8%A3%E0%B8%B2%E0%B8%A1%E0%B9%88%E0%B8%B2%E0%B9%80%E0%B8%81%E0%B8%B2%E0%B8%AB%E0%B8%A5%E0%B8%B5%E0%B8%A1%E0%B8%B4%E0%B9%80%E0%B8%8A%E0%B8%A5%E0%B9%82%E0%B8%AB%E0%B8%A2%E0%B9%88%E0%B8%A74-27-300x169.jpg,"Michelle Yeoh , Oscars 2023 , ออสการ์ 2023 , มิเชล โหย่ว , Oscars , "
ตั๊ก บงกช ยัน ฝันเห็นพญานาคจริง เจ้าสัวบุญชัย การันตี ไม่มีสาวๆ นอกจากภรรยา,บันเทิง,"15 มี.ค. 2566
-
12:24 น.","ตั๊ก ยัน ฝันเห็นพญานาคจริง เจ้าสัวบุญชัย การันตี ไม่มีสาวๆ นอกจากภรรยา
ตั๊ก ยัน ฝันเห็นพญานาคจริง / สร้างอาณาจักรเบญจรงคกุลเป็นอาณาจักรสีเขียวได้อย่างสวยมาก สำหรับ “ตั๊ก บงกช-เจ้าสัวบุญชัย” ได้ออกมาเปิดใจการทำธุรกิจเกษตร พร้อมอัปเดตชีวิตครอบครัว ในงาน “The Universe of Happiness” ณ สามย่าน มิตรทาวน์ ฮอลล์ ชั้น 5
บุญชัย : “วันนี้ก็นึกถึงเหมือนวันแต่งงานเลยนะ (หัวเราะ) คนเยอะแยะเลย”
ตั๊ก : “เขินตอนนี้มากเลย (หัวเราะ)”
บุญชัย : “จะออกงานด้วยกันอีกมั้ยเหรอ จริงๆ ก็ติดเรื่องลูกครับ ตั๊กเขาก็หยุดรับงานหนัง-ละคร เพื่อที่จะได้ดูแลน้องข้าวหอมได้อย่างเต็มที่”
ตั๊ก : “ยังๆ คือหมายถึงถ้ามีบทดีๆ ก็รับค่ะ (ยิ้ม)”
บุญชัย : “ให้คุณพ่อเฝ้า (ยิ้ม) ก็ให้เขาเล่นครับ เขาชอบ”
ตั๊ก : “ถ้ามีบทดีๆ มาก็อยากรับค่ะ แต่ก็ต้องปรึกษาก่อน เพราะถ้าเราไปทำงาน คุณบุญชัยก็จะจัดตารางเวลาได้”
บุญชัย : “บทไหนที่ห้ามเล่นเหรอครับ ไม่หรอก เพราะเดี๋ยวนี้คนที่ห้ามคือลูกชาย ไม่ต้องถึงมือพ่อแล้ว (ยิ้ม) น้องข้าวหอมก็ห้ามเรื่องที่เพื่อนจะได้ไม่ต้องมาวุ่นวายกับเขา เพราะเพื่อนๆ เขาก็ยังเด็กกันทั้งนั้น”
ทำเกษตร?
บุญชัย : “เนื้อที่ทั้งหมด 800 ไร่ครับ จริงๆ เรามีส่วนที่เราประกวดเกษตรรักบ้านเกิด เป็นปีที่ 14 แล้ว ก็ช่วยให้เกษตรกรเขาจับกลุ่มกัน และทำอะไรด้วยตัวเอง พัฒนาเป็นวิสาหกิจชุมชน และส่งออกเอง เราก็ให้รางวัลเขา พอเขาได้รางวัลก็พยายามทำอะไรบางอย่างที่ให้เราทำด้วย อย่างปีนี้เรื่องโกโก้เราก็อาจจะกลับไปหาคนที่เขาชนะที่ 1 ไปร่วมกับเขา”
พยายามส่งเสริมเกษตรกรบริเวณนั้น?
บุญชัย : “ไม่ๆ ครับ ทั่วประเทศ เพราะเดี๋ยวนี้ออนไลน์ทุกอย่างมันก็ง่ายแล้ว”
โปรเจกต์ของเราคือเข้าไปให้ทดลองหรือยังไง?
บุญชัย : “คือเดี๋ยวนี้ทุกคนก้าวหน้ามากแล้ว เราก็ทำในสิ่งที่เราอยากทำ เขาก็ทำในสิ่งที่เขาอยากทำ”
แต่มูลค่าก็ไม่น้อยเลย?
บุญชัย : “ไม่รู้ใครไปเขียนเนอะ”
ตั๊ก : “ดิฉันเขียนเอง (ยิ้ม) ว่าคุณลงต้นไม้มีต้นอะไรบ้าง มีบ้าน คือต้นไม้บางทีพอเราเอามาลงบางทีก็ตาย เราก็เอาไม้ไปทำเก้าอี้”
ที่มาที่ไปของที่ดินตรงนี้?
ตั๊ก : “ก็เป็นที่ของอาม๊าค่ะ และช่วงนี้ภาษีที่ดินขึ้น เราก็เลยอยากจะปรับเป็นพื้นแปลงปลูกป่าเกษตร เป็นแลนมาร์กค่ะ ตั๊กชอบอะไรที่เป็นแบบนี้อยู่แล้ว คุณบุญชัยเขาก็ชอบเหมือนกัน พื้นที่ก็ใหญ่โต แต่ว่าการดูแล การจัดการมันไม่ได้ง่ายเหมือนการสร้างตึก เพราะการที่เราจะทำธรรมชาติให้เกิดขึ้นได้ เราจะต้องไปทำใหม่ พื้นที่ตรงนั้นเราอยากจัดระเบียบให้ดูสวยงาม ให้เป็นแลนมาร์กป่าทุ่งดีๆ และจัดพิพิธภัณฑ์ หรือที่คุณบุญชัยอยากจะทำต้นไม้ใหญ่ อย่างพวกมะฮอกกานี พะยูง พะยอม ไม้สัก และในอีก 30-40 ปีข้างหน้ามันก็จะเป็นต้นไม้ใหญ่ ซึ่งเปลือกไม้และเนื้อไม้ก็จะแข็ง ตรงนั้นก็จะเป็นป่า เราก็จะได้ใบภาษีลดหน่อยคาร์บอนเครดิต และเรื่องของภาษีที่ดิน เพราะเราเลี้ยงควายด้วย ก็จะมีพวกสัตว์ต่างๆ จากบนภูเขาลงมาอยู่ในไร่เรา ซึ่งตรงนี้ตั๊กบอกเลยว่าราคาต่างๆ เงินต่างๆ ที่คุณบุญชัยเอาไปลง ค่อนข้างที่จะต้องใช้ตลอด ถ้าเกิดต้นไม้ตายก็คือจบ เราต้องปลูกใหม่”
แล้วเห็นว่ามีบ้านที่สร้างให้ลูกด้วย?
ตั๊ก : “ก็สร้างให้ลูกทุกคนของคุณบุญชัยค่ะ เพราะว่าเราเป็นกงสี เราอยู่รวมกัน ไม่มีใครแยกออกไปค่ะ ก็อยู่เป็นอาณาจักรเบญจรงคกุล”
บุญชัย : “ก็บ้านไม่ใหญ่นะ หลังเล็กๆ หลังนึง 2 ห้องนอน 2 ห้องน้ำ เล็กๆ (ยิ้ม)”
ตั๊ก : “อันนี้คือบ้านที่สระบุรีนะคะ ส่วนบ้านของน้องข้าวหอมอยู่ที่สุวินทวงศ์ คนละที่ค่ะ”
ที่บอกว่าฝันเห็นพญานาค?
ตั๊ก : “มันก็เป็นความเชื่อส่วนบุคคล ก็โปรดใช้วิจารณญาณ แต่ตั๊กก็เล่าในแบบที่ตั๊กไม่โกหก คือเราเข้าไปในพื้นที่ เราก็ต้องการตัดต้นไม้บางต้น คือมันมีต้นตาล เราก็ต้องรื้อออก เพราะมันอยู่กลางพื้นที่เลย ก็เลยได้ฝัน เราก็ได้ไปเล่าให้พระท่านฟัง พระท่านก็เลยบอกว่าอยู่แล้วต้องปฎิบัตินะ ก็มีการปฎิบัติ เข้าวัด ทำบุญ สวดมนต์ภาวนา เพราะตรงนั้นเจ้าที่ส่วนใหญ่ก็จะเป็นพญานาค”
ที่เคยโพสต์ว่ามีผู้หญิงเข้าหาบุญชัย ตอนนี้ยังมีอยู่ไหม?
ตั๊ก : “ไม่มีค่ะ”
บุญชัย : “ไม่ต้องห่วงหรอก ครอบครัวนี้ชิล ไม่ต้องห่วงเลย”
ตั๊ก : “ไม่มีแล้วค่ะ เพราะถ้ามีก็ไม่ได้แน่นอน คุณบุญชัยอยู่กับตั๊กตลอด ไปไหนไม่ได้ (ยิ้ม)”
บุญชัย : “ปฏิเสธสาวๆ ที่เข้ามาหายังไงเหรอ”
ตั๊ก : “เป็นหน้าที่ตั๊กเองค่ะ คุณบุญชัยไม่ต้องทำอะไรเลย ก็เป็นเลขาให้ค่ะ อยู่ด้วยตลอด คุยให้ตลอด ดูโทรศัพท์ให้ตลอด คุยงานผ่านเราได้ตลอด ส่วนอะไรที่ไม่ใช่งานก็เดี๋ยวคุยให้ (ยิ้ม) พอดีว่าง เดี๋ยวตรวจให้ คุณบุญชัยแฮปปี้มาก ดูหน้าสิยิ้มแย้ม (หัวเราะ)”
บุญชัย : “ดีครับ ทำงานดี (ยิ้ม) กำลังพิจารณาจะเพิ่มเงินเดือน ของขวัญก็มีครับ coming soon (ยิ้ม)”",https://www.khaosod.co.th/entertainment/news_7559923,https://www.khaosod.co.th/wpapp/uploads/2023/03/%E0%B8%A3%E0%B8%B1%E0%B8%9A%E0%B8%9A%E0%B8%97%E0%B9%80%E0%B8%A5%E0%B8%82%E0%B8%B22-44-300x169.jpg,-
ครูไพบูลย์ แฉใคร? ที่แท้มีอะไรกันแล้ว ลั่นความลับไม่มีในโลก,บันเทิง,"15 มี.ค. 2566
-
11:29 น.","ครูไพบูลย์ แฉใคร? ที่แท้มีอะไรกันแล้ว ลั่นความลับไม่มีในโลก
ออกมาแฉใครบางคนแบบลอยๆ ก่อนจะลบโพสต์นั้นออกไป สำหรับ ครูไพบูลย์ แสงเดือน ซึ่งประเด็นนี้เกิดจากว่ามีผู้ใช้งานติ๊กต็อกรายหนึ่งเขาแคปทัน หลังจากที่ ครูไพบูลย์ ได้ลั่นถึงบุคคลที่ 3 ในสตอรี่ระบุข้อความว่า “หลายคนคงสงสัยคือผมว่าทำไมเขาถึงเดือดเนื้อร้อนใจ แทนกัน ดิ้น ปกป้อง แทนกัน คัก บาดใด๋แท้ “เขามีอะไรกันแล้ว” เมียกะคาลูกน้อย หึง จน ได้ไล่กันกลับบ้าน โอ้ยนอ หนูโตนเมียกับลูกน้อยมันแท้ บาดนี่ กูว่าแล้ว…ความลับไม่มีใน โลกเด้อท่านนน
เอ้าบาดนี่ ว่าแม่นเพิ่นเว้าเล่น บัดใด๋แท้ something กันอิหลี ว่าอยู่มื่อนี่รถมันมีคือบ่ขี่คือไปขี่น้ำแม่หญิง 2 คน สำพอเมียมันหึง หว๋ายยย #กูว่าแล้ว…”บันเทิงหละสู” ปล.ข่อยบ่เกี่ยวเด้อ
    หลังจากนั้นก็มีคอมเมนต์เข้ามาแสดงความคิดเห็นมากมาย
 ",https://www.khaosod.co.th/entertainment/news_7559734,https://www.khaosod.co.th/wpapp/uploads/2023/03/128BD324-BE32-4E61-A5AE-127AC38DFCD0-300x169.jpeg,-
ต่างวัย23ปี ปู แบล็คเฮด เปิดใจรักใหม่เจอที่กองถ่าย ต่างคิดว่าเป็นตัวประกอบ,บันเทิง,"15 มี.ค. 2566
-
10:41 น.","เขาไม่รู้จัก ปู แบล็คเฮด เซอร์ไพรส์มั้ยรายการจะพาแฟนมาเขินหนัก ความสัมพันธ์ต่างวัย 23 ปี นักร้องดัง เปิดใจรักใหม่ เจอที่กองถ่าย ต่างคิดว่าเป็นตัวประกอบ
หลังเปิดตัวรักครั้งใหม่ลงโซเชียล นักร้องดัง ปู แบล็คเฮด เปิดใจขณะไปร่วมรายการ ศึก12ราศี โดย เสนาลิง พิธีกรถามถึงความสัมพันธ์กับ แจนจัง เจ้าตัวเขินๆ เล่าถึงความรักครั้งนี้ว่า เขาก็ยังอยู่ที่บ้านเขาอยู่ ไม่ได้ตัวติดกันขนาดนั้น
หลอกเขามาได้ยังไง ปู หัวเราะบอกว่า เขามาหลอกผม (เสนาลิง : ไปเจอกันตอนไหน) เจอที่กองถ่ายเรื่องหนึ่ง (เสนาลิง : เขาเป็นนักแสดงด้วยเหรอ) ใช่ แต่ต่างคนก็ไม่รู้จักซึ่งกันและกัน นึกว่าเป็นตัวประกอบเหมือนกัน เขาก็นึกว่าผมเป็นตัวประกอบ เขาไม่รู้จัก ปู แบล็คเฮด
ถามว่าอายุห่างกันเท่าไหร่ นักร้องดัง ตอบว่า 23 ปี (เสนาลิง : เขาอายุเท่าไหร่) 28 (เสนาลิง : ไม่น่าจะห่าง 23 นะ น่าจะ 25 นะปู อย่าหลอกพวกเราสิ) ด้าน ปู แบล็คเฮด หัวเราะใหญ่ ก่อน เสนาลิง จะประกาศกลางรายการว่า เหมือนจะพาแฟนสาวของปู มาเซอร์ไพรส์ในรายการด้วย โดย ปู ออกอาการเขินหนัก",https://www.khaosod.co.th/entertainment/news_7559651,https://www.khaosod.co.th/wpapp/uploads/2023/03/poojan12rasi15323882-300x169.jpg,-
อังกอร์ ปิ้งไก่ สู่ชีวิตจริง กอล์ฟ ลูกอาหลองมาแล้ว ย่าง20ปีไม่อร่อยได้ไงแห่รอ,บันเทิง,"15 มี.ค. 2566
-
09:08 น.","โซเชียลน้ำลายไหลพร้อมอุดหนุนมาก อังกอร์ ปิ้งไก่ จากละครสู่ชีวิตจริง กอล์ฟ ลูกอาหลอง มาแล้ว ย่างมา20ปีอร่อยแน่ แห่ถามรัวรอซื้อ
หลังจากเห็นคลิป ตำนานปิ้งไก่ ตัวจริงอย่าง กอล์ฟ หรือ กัญจน์ ภักดีวิจิตร ลูกชาย ฉลอง ภักดีวิจิตร ผู้สร้างอังกอร์มาหลายเวอร์ชั่น เปลี่ยนพระเอกนางเอกนักแสดง แต่ กอล์ฟ คือตำนานปิ้งไก่ยืนหนึ่ง
โดย ติ๊กต็อก คู่รัก spy.ranger พากัญปาย โพสต์คลิปขณะ กอล์ฟ กำลังปิ้งไก่ในชีวิตจริงเห็นแล้วน่ารับประทานอย่างมาก พร้อมข้อความว่า “ไก่ย่างอังกอร์ Coming soon #ปิ้งไก่ในตํานาน #คู่รักหยุมหัว #กัญจน์ภักดีวิจิตร #อังกอร์”
ทำเอาแฟนๆแห่คอมเมนต์สอบถามกันรัวๆ อยากกินพร้อมไปอุดหนุนมากๆ อาทิ ทำไงถึงจะได้ลิ้มลองไก่ย่างอังกอร์เห็นแต่ในละคร เห็นทีไรน้ำลายไหลทุกที , ย่างมา 20 ปีแล้วมั้ง ต้องอร่อยแน่นอน , ผมดูตั้งแต่เด็กๆตอนนี้ก็20กว่าแล้วพี่แกอายุเท่าไรกันเนี่ย , คนนี้แหละครับ ที่ผมรอมานาน เป็นต้น
โดย สปาย แฟน กอล์ฟ ก็เข้ามาคอมเมนต์ตอบคนที่มาถามจะขายเมื่อไหร่ว่า อีกไม่นานแย้วงับ ฝากอุดหนุนด้วยนะงับบบ , อร่อยแน่นอนงับบบ",https://www.khaosod.co.th/entertainment/news_7559517,https://www.khaosod.co.th/wpapp/uploads/2023/03/golfchick15323882-300x169.jpg,-
ไม่คิดฝัน ยูกิ เด็กวันนั้นดีใจได้ถ่ายรูปกับ ลำไย 6ปีผ่านไปได้ร่วมงาน-พูดไม่ออก,บันเทิง,"15 มี.ค. 2566
-
08:25 น.","คุ้มค่ากับการรอคอยตลอด6ปี เขินพี่จนพูดไม่ออก ไม่คิดฝัน ยูกิ เด็กชุดขาววันนั้นดีใจได้ถ่ายแค่รูปกับ ลำไย 6 ปีผ่านไป ได้ร่วมร้องเพลง ร่วมทานข้าว
ยูกิ ไหทองคำ หรือ ยูกิ เพ็ญนภา หลังเข้าสังกัดร่วมค่ายกับรุ่นพี่ที่ปลื้มมาตั้งแต่เด็ก ลำไย ไหทองคำ ล่าสุด ยูกิ ย้อนภาพวัยเด็กกับวันนี้สุดดีใจไม่คิดฝันได้ร่วมงานกับ ลำไย ด้วยว่า
“วันนี้หนูมีโอกาสได้เจอศิลปินที่หนูรักและชื่นชอบในรอบ6ปีย้อนกลับไปภาพแรก..วันนั้นหนูไปประกวดร้องเพลงที่โชคคูณโชคอุดรตอนนั้นหนู10ขวบก็มีโอกาสได้เจอได้ถ่ายรูปกับพี่ลำไยเพราะวันนั้นพี่ลำไยไปแสดงประมาณครึ่งชั่วโมงตอนนั้นมีโอกาสได้ถ่ายแค่รูปก็ดีใจมากๆแล้วค่ะ
ผ่านมา6ปี มาถึงวันนี้ไม่คิดไม่ฝันจริงๆค่ะว่าหนูจะได้มีโอกาสได้ร่วมร้องเพลงกับพี่และถ่ายรูปกับพี่อีกครั้ง..ที่พิเศษสำหรับหนูวันนี้อีกอย่างคือเด็กชุดขาวในวันนั้นได้มีโอกาสมานั่งร่วมทานข้าวกับพี่ลำไย อยากจะบอกว่าพี่ลำไยน่ารักมากกกกกกค่ะหนูเขินพี่จนหนูไม่ค่อยพูดเลย
พี่ลำไยเป็นกันเองกับน้องมากๆและอบอุ่นมากค่ะวันนี้สนุก จอย และคุ้มค่ากับการรอคอยตลอด6ปีที่จะได้เจอพี่มากค่ะ สำหรับหนูวันนี้มันเหมือนฝันเลยค่ะ สุดท้ายแล้วอยากบอกว่ารักพี่นะคะไอดอลในใจตลอดไปค่ะ #คุณยู”",https://www.khaosod.co.th/entertainment/news_7559470,https://www.khaosod.co.th/wpapp/uploads/2023/03/yukilamyai6y15323882-300x169.jpg,-
คนสำคัญ สเปอร์ ไร้แผนปล่อย แฮร์รี เคน ออกจากทีมตลาดซัมเมอร์นี้,กีฬา,"15 มี.ค. 2566
-
15:02 น.","สื่อดังรายงาน ท็อตแนม ฮอตสเปอร์ ไร้แผนปล่อยตัว แฮร์รี เคน กองหน้าคนสำคัญออกจากทีมในตลาดนักเตะซัมเมอร์นี้ ท่ามกลางความสนใจจาก แมนเชสเตอร์ ยูไนเต็ด
สำหรับ เคน ค้าแข้งกับ สเปอร์ ชุดใหญ่มาตั้งแต่ปี 2009 ซึ่งเจ้าตัวก็ทำผลงานให้กับทีมได้อย่างยอดเยี่ยมด้วยการยิงไป 270 ประตูจากการลงสนาม 424 นัดทุกรายการ
อย่างไรก็ตามหัวหอกวัย 29 ปียังไม่เคยคว้าแชมป์ในรายการใดๆ กับ “ไก่เดือยทอง” ได้เลย ส่งผลให้มีข่าวว่า เจ้าตัวอาจจะย้ายออกจากถิ่น ท็อตแนม ฮอตสเปอร์ สเตเดียม เพื่อโทรฟี่แชมป์
นอกจากนั้นแล้วสัญญาของ เคน กับ สเปอร์ เหลืออยู่ถึงช่วงซัมเมอร์ปี 2024 และยังไม่มีการขยายออกไป ท่ามกลางความสนใจจาก แมนเชสเตอน์ ยูไนเต็ด ทีมร่วมศึกพรีเมียร์ลีก
ถึงกระนั้นล่าสุด “สกาย สปอร์ตส” สื่อดังแดนผู้ดีระบุว่า สเปอร์ ไม่มีแผนที่จะขาย เคน ออกจากทีมในตลาดนักเตะหน้าร้อนนี้ไม่ว่าเจ้าตัวจะต่อสัญญาใหม่หรือไม่ หรือว่าทีมจะไม่ได้ไปเล่นในฟุตบอล ยูฟ่า แชมเปียนส์ ลีก เนื่องจากพวกเขามองว่ามูลค่าของดาวยิงทีมชาติที่มีต่อสโมสรจะมากกว่าค่าตัวที่พวกเขาจะได้รับ",https://www.khaosod.co.th/sports/news_7560606,https://www.khaosod.co.th/wpapp/uploads/2023/03/%E0%B9%80%E0%B8%9B%E0%B8%AD%E0%B8%A3%E0%B9%8C-%E0%B9%80%E0%B8%84%E0%B8%99-87-300x169.jpg,"ท็อตแนม ฮ็อตสเปอร์ , แฮร์รี เคน , "
ข้ามทวีป โมร็อกโก จับมือ สเปน-โปรตุเกส ยื่นจัด ฟุตบอลโลก 2030,กีฬา,"15 มี.ค. 2566
-
14:35 น.","โมร็อกโก จากทวีปแอฟริกาจับมือกับ สเปน และโปรตุเกสจากทวีปยุโรปในการยื่นเป็นเจ้าภาพฟุตบอลโลก 2030 โดยคาดว่าจะเข้ามาแทนที่ ยูเครน ซึ่งประเทศกำลังอยู่ท่ามกลางสงคราม
โดยย้อนไปเมื่อเดือน ต.ค. ปี 2022 สหพันธ์ฟุตบอลสเปน (อาร์เอฟอีเอฟ) และสหพันธ์ฟุตบอลโปรตุเกส (เอฟพีเอฟ) ออกแถลงการณ์ร่วมกันว่า ยูเครน จะเข้าร่วมกับพวกเขาในยื่นจัดเวิลด์ คัพ ในปี 2030
ถึงกระนั้นจากสถานการณ์ที่ รัสเซีย ใช้กองกำลังทหารรุกราน ยูเครน ทำให้สถานะการยื่นเป็นเจ้าภาพของฝ่ายหลังยังไม่มีความแน่นอน
จนล่าสุด ชากิบ เบนมูซา รัฐมนตรีกระทรวงกีฬาของ โมร็อกโก ยืนยันตามพระประสงค์ของ สมเด็จพระราชาธิบดีมุฮัมมัดที่ 6 แห่ง โมร็อกโก ว่า ประเทศของเขาจะเข้าร่วมกับ สเปน และโปรตุเกสในการยื่นจัดฟุตบอลโลก 2030 หลังก่อนหน้านี้พวกเขาได้ยื่นข้อเสนอเป็นเจ้าภาพแบบเดี่ยวๆ
“ผมขอประกาศว่าราชอาณาจักร โมร็อกโก ได้ตัดสินใจร่วมกับ สเปน และโปรตุเกส เพื่อเสนอการเสนอร่วมกันสำหรับการเจ้าภาพฟุตบอลโลกปี 2030 การยื่นข้อเสนอร่วมกันครั้งนี้ ซึ่งไม่เคยเกิดขึ้นมาก่อนในประวัติศาสตร์ฟุตบอลจะนำแอฟริกา และยุโรป, เมดิเตอร์เรเนียนตอนเหนือ และตอนใต้ รวมถึงโลกในแอฟริกา, อาหรับ และยูโร-เมดิเตอร์เรเนียน มารวมกัน”
“มันยังจะดึงเอาสิ่งที่ดีที่สุดในตัวเราทุกคนออกมาด้วย ซึ่งเป็นผลจากการผสมผสานระหว่างความอัจฉริยะ ความคิดสร้างสรรค์ ประสบการณ์ และวิธีการ”
ทั้งนี้นอกจาก โมร็อกโก, สเปน และโปรตุเกส แล้วยังมีกลุ่มของ อุรุกวัย, อาร์เจนตินา, ปารากวัย และชิลี รวมถึง อียิปต์, กรีซ และซาอุดีอาระเบีย ที่เสนอตัวเวิลด์คัพครั้งดังกล่าวด้วย",https://www.khaosod.co.th/sports/news_7560480,https://www.khaosod.co.th/wpapp/uploads/2023/03/%E0%B8%9A%E0%B8%AD%E0%B8%A5%E0%B9%82%E0%B8%A5%E0%B8%81-%E0%B9%82%E0%B8%A1%E0%B8%A3%E0%B9%87%E0%B8%AD%E0%B8%81%E0%B9%82%E0%B8%81-68-300x169.jpg,"ฟุตบอลโลก 2030 , โมร็อกโก , สเปน , โปรตุเกส , "
เทนนิส สุดคึกส่งดาวรุ่งไทยวัย14 สู้ศึกชิงแชมป์โลก,กีฬา,"15 มี.ค. 2566
-
14:22 น.","นายสุชัย พรชัยศักดิ์อุดม นายกสมาคมกีฬาลอนเทนนิสแห่งประเทศไทย ในพระบรมราชูปถัมภ์ เปิดเผยว่า สมาคมฯ จะส่งนักเทนนิสเยาวชนทีมชาติไทย รุ่นอายุไม่เกิน 14 ปี เดินทางไปแข่งขัน 2 รายการสำคัญในปีนี้ โดยรายการแรกคือ เทนนิสเยาวชนชิงแชมป์โลก ประเภททีม รุ่นอายุไม่เกิน 14 ปี “2023 ไอทีเอฟ เวิลด์ เทนนิส จูเนียร์ ทีม คอมเพทติชั่นส์” คัดเลือกตัวแทนโซนเอเชีย/โอเชียเนีย ที่เมืองกูชิง รัฐซาราวัก ประเทศมาเลเซีย โดยทีมหญิงแข่งขัน ระหว่างวันที่ 20-25 มี.ค. ส่วนทีมชาย ระหว่างวันที่ 27 มี.ค.- 1 เม.ย.
นักเทนนิสเยาวชนทีมชาติไทย รุ่นอายุไม่เกิน 14 ปี ประจำปี 2566 ที่จะเป็นตัวแทนไปแข่งขันในรายการนี้ ทีมชาย ได้แก่ “ไพน์” ธรรม์ พันธราธร จากปทุมธานี, “ริว” ริว โกฏิกุล จากกรุงเทพฯ และ “กล้อง” กานต์ธัช สุรฤทธิ์โยธิน จากชลบุรี ส่วนทีมหญิง ได้แก่ “อิ๊ก” ธฤตา หงษ์หยก จากภูเก็ต, “พิณเพลง” ณัฐรดา สกุลวงศ์ธนา จากกรุงเทพฯ และ “จีนนี่” จิณห์นิภา ตราชูวณิช จากเพชรบุรี
สมาคมฯ ได้มอบหมายให้ “โค้ชจิม” จ่าสิบเอก สหทัศน์ ศุภกิจ เป็นผู้ฝึกสอนทีมชาย และ “โค้ชเอ็กซ์” นายพชรพล คำสมาน เป็นผู้ฝึกสอนทีมหญิง โดยทั้งสองคนเป็นผู้ฝึกสอนที่มีผลงาน ซึ่งปีที่แล้ว “โค้ชจิม” นำทีมหญิง รุ่น 12 ปี คว้าแชมป์เอเชีย ที่ประเทศคาซัคสถาน ส่วน “โค้ชเอ็กซ์” นำทีมชาย รุ่น 12 ปี ได้รองแชมป์เอเชีย โดยครั้งนี้มี นายศรายุธ ทีปกากร เป็นผู้ช่วยผู้ฝึกสอนทีมหญิง และนายจรันตน์ จันทินมาธร ผู้ช่วยผู้ฝึกสอนทีมชาย
นายสุชัย กล่าวว่า การแข่งขันอีกรายการ เป็นประเภทบุคคล รายการ “ไอทีเอฟ เอเชีย โฟร์ทีน แอนด์ อันเดอร์ ดีเวลลอปเมนท์ แชมเปี้ยนชิพส์ 2023, ไฟนอลส์” ที่บูบันเนสชวาร์ รัฐโอฑิศา ประเทศอินเดีย มีแข่ง 2 สัปดาห์ ระหว่างวันที่ 4-8 เม.ย. และวันที่ 10-14 เม.ย. 2566 สำหรับนักกีฬาที่จะเป็นตัวแทนไปแข่งขันเป็นชาย 2 คน ธรรม์ พันธราธร, ริว โกฏิกุล และหญิง 2 คน ธฤตา หงษ์หยก, ณัฐรดา สกุลวงศ์ธนา
“ผมขอเป็นกำลังใจให้นักกีฬาทุกคนที่ได้ทำหน้าที่ตัวแทนเยาวชนทีมชาติไทย ขอให้ดึงศักยภาพของตัวเองออกมาใช้ในการแข่งขันให้มากที่สุด ไม่ว่าผลจะออกมาอย่างไร ถือว่าได้ทำหน้าที่ของตัวเองอย่างเต็มที่แล้ว และขอให้เก็บเกี่ยวประสบการณ์กลับมาเพื่อพัฒนาตัวเองต่อไปด้วยครับ” นายสุชัย กล่าวทิ้งท้าย.",https://www.khaosod.co.th/sports/news_7560457,https://www.khaosod.co.th/wpapp/uploads/2023/03/%E0%B8%AB%E0%B8%A7%E0%B8%94-2-300x169.jpg,-
Talon เชือด AG ประเดิมสนาม DPC - เรียกความมั่นใจก่อนดวลพี่ Kuku,กีฬา,"15 มี.ค. 2566
-
14:19 น.","Talon Esports ประเดิมสนามฤดูกาลใหม่ ของเกม Dota 2 ได้อย่างร้อนแรง ด้วยการเอาชนะ Army Geniuses ที่เพิ่งเลื่อนชั้นมาจากดิวิชัน 2
การแข่งขันอีสปอร์ต เกม Dota 2 รายการ DPC SEA 2023 Tour 2: Division I เมื่อวันที่ 15 มี.ค. Talon Esports ที่มี Jabz, 23savage และ Q สามเพลเยอร์ไทยเป็นสมาชิกของทีม ประเดิมสนามแมตช์แรกของฤดูกาลนี้ พบกับ Army Geniuses
โดยผลการแข่งขันปรากฎว่า TLN ยังคงฟอร์มร้อนแรงต่อเนื่อง หลังจากที่ก่อนหน้านี้คว้าอันดับ 3 ของเมเจอร์แรกในปีนี้อย่าง Lima Major ที่ประเทศเปรูมาครองได้สำเร็จ
ก่อนที่แมตช์นี้พวกเขาจะคว้าชัยด้วยการเชือด AG ไป 2-0 ซึ่งถือเป็นการเริ่มต้นฤดูกาลใหม่ได้อย่างสวยงาม โดยเกมแรกของคู่นี้ 23savageได้โชว์ทีเด็ดฮีโร่ตัวโปรดอย่าง Faceless Void ซึ่งเขามีการใช้สกิลอัลติเมตอย่าง CHRONOSPHERE หรือที่คนไทยเรียกสั้นๆว่าครอบ ได้สวยในหลายจังหวะ ก่อนปิดเกมด้วยเวลา 41 นาที
ขณะที่เกมที่ 2 เพลเยอร์ซัพพอร์ต 4 อย่าง Q ก็โชว์ความสามารถด้วยฮีโร่อย่าง Monkey King และปิดแมตช์ด้วยเวลา 47 นาที
ส่วนโปรแกรมนัดต่อไปพลพรรคเหยี่ยวแดง จะพบกับ Blacklist International ซึ่งมีเพลเยอร์ที่เป็นโจทย์ของแฟนDota2 ชาวไทยอย่าง Kuku เป็นสมาชิกในทีม ในวันที่ 17 มีนาคมนี้
 ",https://www.khaosod.co.th/sports/news_7560401,https://www.khaosod.co.th/wpapp/uploads/2023/03/23-1-300x169.jpg,"Q , 23Savage , Talon , DOTA 2 , Jabz , Dota2 , "
มาโน เชื่อแข้งเลือดใหม่ทีมชาติไทยจะได้ประสบการณ์จากฟีฟ่าเดย์มี.ค.,กีฬา,"15 มี.ค. 2566
-
13:52 น.","มาโน โพลกิง หัวหน้าผู้ฝึกสอนทีมชาติไทย ชุดใหญ่ เชื่อว่านักเตะเลือดใหม่ทัพช้างศึกจะได้ประสบการณ์ที่ยอดเยี่ยมจากการอุ่นเครื่องฟีฟ่าเดย์เดือนมี.ค.นี้ที่ยูเออี
มาโน โพลกิง หัวหน้าผู้ฝึกสอนทีมชาติไทย เชื่อว่านักเตะรุ่นใหม่จะได้ประสบการณ์มากมาย จากการไปทำการแข่งขันฟุตบอลฟีฟ่า เดย์ ครั้งนี้ โดยไทยจะอุ่นเครื่องกับซีเรีย และสหรัฐอาหรับเอมิเรตส์ (ยูเออี) ระหว่าง 25-28 มี.ค. ที่ยูเออี
ทีมชาติไทย ได้ประกาศชื่อ 25 นักเตะ ชุดทำการแข่งขันฟุตบอลอุ่นเครื่องตามปฏิทินฟีฟ่า เดย์ กับ ซีเรีย และ ยูเออี โดยมีนักเตะดาวรุ่งหลายราย รวมถึง นิโคลัส มิคเกลสัน ลูกครึ่งไทย-สวีเดน จากสโมสรโอเดนเซ ในลีกเดนมาร์ก และ ชานุกูล ก๋ารินทร์ แข้งดาวรุ่งจากโปลิศ เทโร เอฟซี ที่ได้โอกาสติดทีมชาติชุดใหญ่
เป๊ป แจงเหตุเปลี่ยนตัว ฮาลันด์ ออกแม้มีลุ้นทำดับเบิลแฮตทริก – ตอกกลับเรื่องจัดทีม
กุนซือช้างศึก กล่าวว่า “แน่นอนว่าการประกาศรายชื่อครั้งนี้นั้น อาจจะสร้างความถูกใจและไม่ถูกใจให้กับแฟนบอล แต่แน่นอนว่าการตัดสินใจทุกอย่าง เราพยายามหาจุดลงตัวและพยายามหาทีมที่ดีที่สุดเพื่อทีมชาติไทยเสมอ”
“เราพยายามเลือกนักเตะที่ดีที่สุดเสมอ และที่ผ่านมาเราได้มีการปรึกษากับสโมสร เกี่ยวกับสภาพร่างกายของนักกีฬา และเป็นเหตุผลที่บางคนอาจจะไม่ได้มีชื่อติดในรายการนี้ เพราะเราไม่ต้องการเอานักเตะที่ไม่สมบูรณ์ หรือเอาไปแล้วใช้งานแล้วเขาจะได้รับบาดเจ็บซ้ำกลับไปที่สโมสร”
“ส่วนเรื่องการใช้งาน แน่นอนว่าผมเองอยากจะให้โอกาสทุกคนลงสนามในสองเกมนี้ แต่เราต้องดูจากการซ้อมของทุกคนด้วย และนั่นคือสิ่งที่นักเตะทุกคนต้องพยายามพิสูจน์และแสดงมันออกมา ว่าเขาคู่ควรกับโอกาส หากเราไปการันตีว่าจะใช้ทุกคนแล้วอาจจะทำให้นักเตะรีแลกซ์เพราะเป้าหมายของเรานอกจากการจะให้โอกาสทุกคนแล้ว เราเองต้องการเก็บชัยชนะในฟุตบอลอุ่นเครื่องสองเกมนี้ เพื่อขยับอันดับในฟีฟ่าแรงกิ้ง”
“สำหรับทีมชุดนี้ถือเป็นการผสมผสานที่ลงตัว ที่มีนักเตะประสบการณ์สูง และดาวรุ่ง ซึ่งในตำแหน่งกองหน้า ที่เราอาจจะไม่มีธีรศิลป์ แดงดา แต่เป็นบทพิสูจน์ของคนที่เหลือ ในการพยายามแสดงให้เห็นว่าพวกเขาคืออนาคตของทีมชาติไทย นอกจากนี้ยังมีนักเตะประสบการณ์สูงอย่าง ชนาธิป (สรงกระสินธ์) หรือ สุภโชค (สารชาติ) จากญี่ปุ่น ที่จะเข้ามาช่วยเหลืออีกด้วย”
“ส่วนของนักเตะที่ติดรายการนี้ครั้งแรก อย่าง นิโคลัส มิคเกลสัน เรามีการติดตามผลงานเขามาอย่างต่อเนื่องตั้งแต่ปีก่อน และมีโอกาสเรียกตัวเขามาหลายครั้งแต่ด้วยสภาพร่างกายที่ไม่สมบูรณ์ทำให้เราพลาดโอกาสไป เพราะหลายคนประทับใจฟอร์มของเขาตอนที่เล่นให้ทีมชาติไทย ยู-23 อย่างมาก และตอนนี้เขาฟิตสมบูรณ์แล้ว และถือเป็นการพิสูจน์ตัวเองอีกขั้นกับทีมชาติชุดใหญ่ ขณะที่ ชานุกูล ก๋ารินทร์ เขาได้โอกาสลงสนามอย่างต่อเนื่องกับ โปลิศ เทโร เอฟซี และทำผลงานได้ดี มีส่วนกับผลงานที่ดีของทีมในปีนี้”
“สุดท้ายฝากแฟนบอลเป็นกำลังใจให้นักกีฬา สต๊าฟโค้ชทีมชาติไทย ในการทำการแข่งขันครั้งนี้ แน่นอนว่าพวกเราเองจะพยายามทำเต็มที่เพื่อให้ทีมประสบความสำเร็จตามที่แฟนบอลตั้งเป้าหมายไว้”
สำหรับโปรแกรมการแข่งขันฟุตบอลชายทีมชาติไทยชุดใหญ่มีดังนี้
นักแรก คืนวันที่ 25 มี.ค. เวลา 01.00 น. (ตามเวลาประเทศไทย)
ซีเรีย พบ ทีมชาติไทย ที่ ชะบ๊าบ อัล อาห์ลี สเตเดียม, ดูไบ สหรัฐอาหรับเอมิเรตส์ ถ่ายทอดสดทางช่อง 32 และ AIS Play
นัดที่สอง คืนวันที่ 28 มีนาคม 2566 เวลา 01.00 น.(ตามเวลาประเทศไทย)
สหรัฐอาหรับเอมิเรตส์ พบ ทีมชาติไทย ที่อัล นาห์ยาน สเตเดียม, กรุงอาบูดาบี สหรัฐอาหรับเอมิเรตส์ ถ่ายทอดสดทางช่อง 32 และ AIS Play",https://www.khaosod.co.th/sports/news_7560336,https://www.khaosod.co.th/wpapp/uploads/2023/03/%E0%B8%A1%E0%B8%B2%E0%B9%82%E0%B8%99-2-300x169.jpg,-
กาเนโล อัลบาเรซ เตรียมป้องกันแชมป์โลก 4 สถาบันกับกำปั้นอังกฤษ 6 พ.ค.นี้,กีฬา,"15 มี.ค. 2566
-
13:09 น.","กาเนโล อัลบาเรซ นักมวยเม็กซิกันเตรียมป้องกันเข็มขัดแชมป์โลกรุ่นซูเปอร์มิดเดิลเวต 4 สถาบันกับ จอห์น ไรเดอร์ กำปั้นอังกฤษในวันที่ 6 พ.ค.นี้
โดย อัลบาเรซ ขึ้นชกในไฟต์ล่าสุดคือการเอาชนะคะแนนอย่างเอกฉันท์ เกนนาดี โกลอฟกิน กำปั้นจากคาซัคสถานเมื่อวันที่ 17 ก.ย.ปีที่แล้ว พร้อมป้องกันเข็มขัดแชมป์โลกรุ่นซูเปอร์มิดเดิลเวต 4 สถาบัน ประกอบด้วย สมาคมมวยโลก (ดับเบิลยูบีเอ), สภามวยโลก (ดับเบิลยูบีซี), องค์กรมวยโลก (ดับเบิลยูบีโอ) และ สหพันธ์มวยนานาชาติ (ไอบีเอฟ)
หลังจากนั้นนักชกวัย 32 ปีต้องเข้ารับการผ่าตัดข้อมือซ้าย ก่อนล่าสุดจะมีการยืนยันว่า อัลบาเรซ เตรียมขึ้นสังเวียนอีกครั้งกับ จอห์น ไรเดอร์ กำปั้นวัย 34 ปีจากอังกฤษ ซึ่งมีสถิติชนะ 32 ไฟต์ และแพ้ 5 ไฟต์ โดยมีเข็มขัดแชมป์โลก 4 เส้นเป็นเดิมพัน
ส่วนกำหนดการของไฟต์ระหว่าง อัลบาเรซ กับไรเดอร์ จะมีขึ้นที่ แอกรอน สเตเดียม เมือง กัวดาลาจารา ประเทศเม็กซิโก วันที่ 6 พ.ค.นี้",https://www.khaosod.co.th/sports/news_7560204,https://www.khaosod.co.th/wpapp/uploads/2023/03/%E0%B9%84%E0%B8%A3%E0%B9%80%E0%B8%94%E0%B8%AD%E0%B8%A3%E0%B9%8C-%E0%B8%81%E0%B8%B2%E0%B9%80%E0%B8%99%E0%B9%82%E0%B8%A5-67-300x169.jpg,-
เออร์ลิง ฮาลันด์ สุดปลื้มเหมาคนเดียว 5 ประตูเกมถล่มไลป์ซิก - รับชอบเล่นศึกยูซีแอล,กีฬา,"15 มี.ค. 2566
-
12:43 น.","เออร์ลิง ฮาลันด์ กองหน้า แมนเชสเตอร์ ซิตี้ เผยมีความสุขที่เหมาคนเดียว 5 ประตูในเกมถล่ม ไลป์ซิก 7-0 พร้อมรับชอบเล่นในฟุตบอลยูซีแอล
โดย ฮาลันด์ ระเบิดฟอร์มเก่งด้วยการกดคนเดียว 5 ลูกในเกมที่ แมนฯ ซิตี้ จากอังกฤษ เปิดสนาม เอติฮัด สเตเดียม เอาชนะ ไลป์ซิก จากเยอรมนี ขาดลอย 7-0 ในฟุตบอลยูฟ่า แชมเปียนส์ ลีก 2022-23 รอบ 16 ทีมสุดท้าย นัดที่สอง เมื่อวันที่ 14 มี.ค.
จากการทำ 5 ประตูดังกล่าวทำให้เจ้าตัวทำสถิติใหม่ได้มากมาย ทั้ง การทำ 33 ประตู จากการลงเล่นไป 25 นัด นับรวมหมดทั้งการเล่นให้เรดบูลล์ ซัลซ์บวร์ก, โบรุสเซีย ดอร์ตมุนด์ และแมนฯ ซิตี้, ทำลายสถิติของ ลิโอเนล เมสซี ซึ่งเคยยิงถึงหลัก 30 ประตูในวัย 23 ปี 131 วันด้วยวัย 22 ปี 236 วัน และยิงแฮตทริกที่ 5 ให้กับ แมนฯ ซิตี้ ในฤดูกาลนี้ เป็นต้น
หลังการแข่งขัน ฮาลันด์ ที่ได้รับเลือกให้เป็นแมน ออฟ เดอะ แมตช์ กล่าวถึงความรู้สึกว่า “มันเป็นค่ำคืนที่ยิ่งใหญ่ ผมภูมิใจมากที่ได้เล่นใน แชมเปียนส์ ลีก ผมรักรายการนี้ 5 ประตู และชนะ 7-0 ในบ้าน ผมมีความสุขมาก”
“วันนี้ผมไม่คิดว่าจะทำประตูได้มากมาย ผมแค่ทำมัน ในจุดโทษ ผมแค่ต้องการให้มันเข้าไปตุงตาข่าย เช่นเดียวกับประตูที่สอง ประตูที่สาม และทุกๆ ประตู ผมบอก (เป๊ป กวาร์ดิโอลา) ว่า ผมอยากจะทำดับเบิลแฮตทริก (ก่อนถูกเปลี่ยนตัวออก) แต่เราจะทำยังไงได้!”",https://www.khaosod.co.th/sports/news_7560059,https://www.khaosod.co.th/wpapp/uploads/2023/03/%E0%B9%84%E0%B8%A5%E0%B8%9B%E0%B9%8C%E0%B8%8B%E0%B8%B4%E0%B8%81-%E0%B8%AE%E0%B8%B2%E0%B8%A5%E0%B8%B1%E0%B8%99%E0%B8%94%E0%B9%8C-900-300x169.jpg,-
ลิเวอร์พูล พร้อมเปิดศึกล่าตัว แม็กอัลลิสเตอร์ เสริมแดนกลาง,กีฬา,"15 มี.ค. 2566
-
12:36 น.","เว็บไซต์ 90มิน รายงานว่า ลิเวอร์พูล สโมสรดังจาก พรีเมียร์ ลีก อังกฤษ พร้อมเปิดศึกกับ นิวคาสเซิล ยูไนเต็ด ในการแย่งตัว อเล็กซิส แม็กอัลลิสเตอร์ ของไบรตัน
อเล็กซิส แม็กอัลลิสเตอร์ ถือเป็นหนึ่งในนักเตะตัวหลักของทีมชาติอาร์เจนตินา ชุดแชมป์โลก 2022 ที่การ์ตา และผลงานกับสโมสรอย่างไบรตันก็ทำได้ดีไม่แพ้กัน ทำให้ล่าสุดทาง ลิเวอร์พูล พร้อมจะล่าตัวเขามาเสริมทัพ
โดยรายงานระบุว่าแข้งทีมชาติอาร์เจนตินารายนี้ พร้อมจะบอกลาไบรตัน เมื่อจบฤดูกาลนี้ และทัพหงส์แดงต้องการที่จะได้ตัวเขามาเสริมแดนกลาง
อย่างไรก็ตามจากสถานการณ์ที่มีหลายสโมสรสนใจนักเตะรายนี้อยู่เช่นกัน รวมไปถึง นิวคาสเซิล ยูไนเต็ด ทำให้อาจจะเป็นเรื่องที่ไม่ง่ายที่ลิเวอร์พูลจะคว้าตัวเขามาร่วมทีม",https://www.khaosod.co.th/sports/news_7560010,https://www.khaosod.co.th/wpapp/uploads/2023/03/LFC-300x169.jpg,-
เป๊ป แจงเหตุเปลี่ยนตัว ฮาลันด์ ออกแม้มีลุ้นทำดับเบิลแฮตทริก - ตอกกลับเรื่องจัดทีม,กีฬา,"15 มี.ค. 2566
-
12:13 น.","เป๊ป กวาร์ดิโอลา ผู้จัดการทีม แมนเชสเตอร์ ซิตี้ แจงเหตุที่เปลี่ยนตัว เออร์ลิง ฮาลันด์ ออกแม้จะมีลุ้นทำดับเบิลแฮตทริก พร้อมตอกกลับหลังโดนวิจารณ์เรื่องการจัดตัวนักเตะลงสนาม
โดย แมนฯ ซิตี้ จากอังกฤษ เปิดสนาม เอติฮัด สเตเดียม ถล่ม ไลป์ซิก จากเยอรมนี ขาดลอย 7-0 ในฟุตบอลยูฟ่า แชมเปียนส์ ลีก 2022-23 รอบ 16 ทีมสุดท้าย นัดที่สอง เมื่อวันที่ 14 มี.ค. จากประตูของ เออร์ลิง ฮาลันด์ ที่เหมาะคนเดียว 5 ลูกนาที 22, 24, 45+2, 53 และ57 รวมถึงอิลคาย กุนโดกัน นาที 49 และเควิน เดอ บรอยน์ นาที 90+2
จากผลที่เกิดขึ้นทำให้ “เรือใบสีฟ้า” ผ่านเข้าสู่รอบ 8 ทีมสุดท้ายด้วยสกอร์รวมสองนัด 8-1 พร้อมเป็นสถิติชนะมากที่สุดในรายการนี้เทียบเท่ากับตอนถล่ม ชาลเก 04 เมื่อเดือน มี.ค. 2019
ขณะที่ ฮาลันด์ ทำสถิติยิงเป็นนัเตะอายุน้อยสุดที่ยิงประตูในยูซีแอลเกิน 30 ประตู (จาก 25 เกม) ด้วยอายุ 22 ปี 236 วัน พร้อมเป็นผู้เล่นรายที่ 3 ในรายการนี้ซึ่งทำไได้ 5 ประตูในเกมเดียวต่อจาก หลุยส์ อาเดรียโน และลิโอเนล เมสซี
หลังเกม เป๊ป แจงเหตุที่เปลี่ยนตัว ฮาลันด์ ออกในนาที 63 แม้เขาจะมีลุ้นทำดับเบิลแฮตทริกว่า กลัวนักเตะหมดความท้าทาย “ถ้าเขาบรรลุความสำเร็จนี้ (ทำดับเบิลแฮตทริก) สถิติในวัย 22 ปีคงจะน่าเบื่อ ชีวิตของเขา ดังนั้นตอนนี้เขาจะมีเป้าหมายที่จะทำมันในอนาคต ที่นี่ และทุกที่ นั่นคือเหตุผลที่ผมเปลี่ยนตัวเขาออก”
“ทำ 5 ประตู ผมจะพูดอะไรได้กับตัวเลขของเขาในฤดูกาลนี้ ปัญหาสำหรับผู้ชายคนนี้คือทุกครั้งที่เราทำไม่ได้ 2-3 ประตูขึ้นไป เขาจะถูกวิจารณ์ไปตลอดชีวิตการค้าแข้งของเขา นี่คือความเป็นจริง”
นอกจากนั้นกุนซือวัย 52 ปี ยังตอกกลับหลังโดนวิจารณ์เรื่องการจัดตัวผู้เล่นลงสนามว่า “เควิน เดอ บรอยน์ เป็นผู้เล่นที่มีพลัง ถ้าเขาไม่มีไดนามิกในการเคลื่อนไหว เขาก็ไม่ใช่ผู้เล่นที่สามารถเล่นในระดับสูงสุดได้ ผู้คนบอกว่าผมต้องใช้งาน เดอ บรอยน์ ตลอดเวลา ใช่ คุณว่าผมงี่เง่าหรือเปล่า ถ้าเขาอยู่ในระดับนั้น เขาจะไม่ได้เล่นเหรอ? บางครั้งเขาไม่ได้เล่นในระดับนั้น ซึ่งคุณต้องเห็น และเข้าใจ”
“แบร์นาร์โด [ซิลวา] ไม่สมควรได้เล่นหรือเปล่า (อิลคาย) กุนโดกัน? กุนโดกัน คือกองกลางที่ดีที่สุดที่เรามีในฤดูกาลนี้ ปัญหาคืออะไร พวกเขาต้องแข่งขันกันเพื่อไปอยู่ในระดับสูงที่สุด และได้ลงสนาม”
  ",https://www.khaosod.co.th/sports/news_7559967,https://www.khaosod.co.th/wpapp/uploads/2023/03/%E0%B8%AE%E0%B8%B2%E0%B8%A5%E0%B8%B1%E0%B8%99%E0%B8%94%E0%B9%8C-%E0%B9%80%E0%B8%9B%E0%B9%8A%E0%B8%9B-65-300x169.jpg,-
เพจ เชื่อ แรมซีย์ พา เวลส์ บินสูง หลังแต่งตั้งเป็นกัปตันทีมมังกรแดง,กีฬา,"15 มี.ค. 2566
-
12:02 น.","ร็อบ เพจ กุนซือทีมชาติเวลส์ เชื่อมั่นว่า อารอน แรมซีย์ จะทำหน้าที่ผู้นำคนใหม่ของทัพมังกรแดงได้ดี ในเป้าหมายการล่าตั๋วฟุตบอลยูโร 2024 รอบสุดท้าย
ร็อบ เพจ เพิ่งประกาศแต่งตั้งให้ อารอน แรมซีย์ กองกลางตัวเก๋าจากนีซ รับหน้าที่กัปตันทีมชาติเวลส์ แทนที่ของ แกเร็ธ เบล ที่แขวนสตั๊ดไปเมื่อไม่นานมานี้
ล่าสุดกุนซือทีมมังกรแดงออกมาเปิดเผยถึงกัปตันทีมคนใหม่ ที่เตรียมทำหน้าที่ในเกมยูโร 2024 รอบคัดเลือก ที่จะพบกับ โครเอเชีย ในวันที่ 25 มี.ค. นี้ ว่า
“การให้ปลอกแขนกัปตันทีมกับเขาเป็นเรื่องที่ถูกต้อง เขาคู่ควรกับมัน เขาผ่านอะไรมามากมายกับเวลส์ในช่วงหลายปีที่ผ่านมา การยิงประตูสำคัญให้กับเรา”
“อารอนจะเป็นผู้นำของเราในตอนนี้ เขาได้เป็นส่วนหนึ่งของทีมมาตั้งแต่วันแรก เขายังสามารถคว้าชัยชนะให้เราได้ และช่วยให้เราผ่านรอบคัดเลือกไปเล่นในยูโรได้”",https://www.khaosod.co.th/sports/news_7559928,https://www.khaosod.co.th/wpapp/uploads/2023/03/rp-300x169.jpg,-
