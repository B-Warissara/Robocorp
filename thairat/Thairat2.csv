Title,Topic,Date,Content
สภาพภูมิอากาศเปลี่ยนมีบทบาทต่อไดโนเสาร์,ต่างประเทศ,23 ธ.ค. 2565 08:01 น.,"การเปลี่ยนแปลงสภาพภูมิอากาศกับการผลักดันวิวัฒนาการของไดโนเสาร์ยุคแรกหรือไม่และอย่างไร เป็นหนึ่งในเรื่องที่นักบรรพชีวินวิทยาหลายคนสงสัย แต่เมื่อเร็วๆนี้ ทีมวิจัยนานาชาติ นำโดยนักบรรพชีวินวิทยาจากมหาวิทยาลัยเบอร์มิงแฮมและมหาวิทยาลัยบริสตอล ในอังกฤษ มหาวิทยาลัยฟรีดริช-อเล็กซานเดอร์ แอร์ลังเงิน-เนิร์นแบร์ก ในเยอรมนี และมหาวิทยาลัยเซาเปาลู ในบราซิล ดูจะไขคำตอบลงในวารสาร Current Biolog
ทีมเผยว่า หลังเปรียบเทียบแบบจำลองคอมพิวเตอร์ของสภาพอากาศโลกยุคก่อนประวัติศาสตร์ เช่น อุณหภูมิ ปริมาณน้ำฝน และข้อมูลตำแหน่งต่างๆของไดโนเสาร์ที่นำมาจากแหล่งต่างๆ เช่น ฐานข้อมูลบรรพชีวินวิทยา สิ่งที่ทีมพบก็คือ การเปลี่ยนแปลงสภาพภูมิอากาศดูเหมือนจะมีความสำคัญอย่างมากในการผลักดันวัฒนาการของไดโนเสาร์ยุคแรก โดยเฉพาะอย่างยิ่งบรรพบุรุษของไดพลอโดคัส (Diplodocus) และแบรคิโอซอรัส (Brachiosaurus) ที่มีคอยาว หางยาว โดยสัตว์ได้รับประโยชน์จากสภาพแวดล้อมที่เปลี่ยนแปลงในช่วงปลายยุคไทรแอสซิกและยุคจูราสสิกตอนต้น เมื่อประมาณ 201 ล้านปีก่อน
การวิจัยใหม่ยังชี้ว่าการเปลี่ยนแปลงของสภาพอากาศโลกที่เกี่ยวข้องกับการสูญพันธุ์ครั้งใหญ่ของไทรแอสซิก-จูราสสิก ซึ่งทำลายล้างสัตว์มีกระดูกสันหลังบนบกขนาดใหญ่จำนวนมาก เช่น อาเอโทซอร์ สัตว์เลื้อยคลานกินพืชที่มีรูปร่างคล้ายตัวอมาดิลโล (Arma dillo) ขนาดยักษ์ ที่รู้จักกันในปัจจุบันว่าเป็นตัวนิ่มหรือนางอาย กลับเป็นประโยชน์ต่อไดโนเสาร์ซอโรพอด.
SPONSORED"
อินเดียผวา ฟื้นมาตรการสุ่มตรวจโควิด-19 ผู้โดยสารขาเข้าต่างประเทศที่สนามบิน,ต่างประเทศ,23 ธ.ค. 2565 07:38 น.,"รัฐบาลอินเดียสั่งยกระดับมาตรการตรวจหาเชื้อโควิด-19 สุ่มตรวจผู้โดยสารจากต่างประเทศ แนะประชาชนสวมหน้ากากอนามัย รักษาระยะห่าง หลังประเทศเพื่อนบ้านอย่างจีน มีจำนวนผู้ติดเชื้อเพิ่มมากขึ้น
เว็บไซต์ข่าวบีบีซี รายงานว่า เมื่อวันที่ 22 ธ.ค. 2565 ทางการอินเดียประกาศเริ่มมาตรการสุ่มตรวจโควิด-19 สำหรับบรรดาผู้โดยสารขาเข้าจากต่างประเทศ ที่สนามบินทุกแห่ง พร้อมออกคำสั่งให้รัฐต่างๆ ทั่วประเทศยกระดับมาตรการตรวจหาเชื้อโควิด และสอดส่องโควิด-19 สายพันธุ์ใหม่ โดยให้จัดส่งตัวอย่างผู้ติดเชื้อใหม่ไปยังห้องแล็บศึกษาจีโนม โดยมาตรการเหล่านี้มีขึ้นหลังจากตัวเลขผู้ป่วยโควิด-19 ในจีนเพิ่มขึ้นอย่างมาก
โดยนายมันสุขห์ มันดาวิยา รัฐมนตรีสาธารณสุขอินเดียเปิดเผยมาตรการใหม่นี้ต่อที่ประชุมรัฐสภา พร้อมขอความร่วมมือประชาชนสวมหน้ากากอนามัยในที่สาธารณะ และรักษาระยะห่างทางสังคมอย่างเคร่งครัด พร้อมหลีกเลี่ยงการไปร่วมงานที่จะมีคนไปรวมตัวกันจำนวนมาก อย่างงานแต่งงาน การชุมนุมทางการเมืองและสังคม ตลอดจนการเดินทางไปต่างประเทศ แม้รัฐบาลจะไม่มีการประกาศข้อบังคับในเรื่องนี้ออกมาก็ตาม และรัฐบาลอินเดียยังไม่มีแผนระงับเที่ยวบินจากประเทศที่กำลังมีการแพร่ระบาดรุนแรงระลอกใหม่
ก่อนหน้านี้ ทางการอินเดียประกาศผ่อนคลายกฎข้อบังคับให้สวมหน้ากากอนามัยไปเมื่อต้นปีที่ผ่านมา หลังจากตัวเลขผู้ติดเชื้อโควิด-19 เริ่มลดลงอย่างมีนัยสำคัญ ซึ่งอินเดียเคยเป็นประเทศที่มีผู้ติดเชื้อโควิด-19 รายวันสูงที่สุดในโลกนับตั้งแต่เริ่มการแพร่ระบาดเมื่อปี 2563 ขณะที่ปัจจุบันอินเดียมีผู้ติดเชื้อโควิดที่ยังรักษาตัวในโรงพยาบาลประมาณ 3,400 ราย.
SPONSORED"
โรงแรมโดเนตสก์โดนโจมตี ตาย 1-อดีตรองนายกฯ รัสเซียบาดเจ็บ,ต่างประเทศ,23 ธ.ค. 2565 05:41 น.,"โรงแรมในเมืองโดเนตสก์ซึ่งถูกรัสเซียยึดครอง โดนโจมตีด้วยปืนใหญ่ ทำให้มีผู้เสียชีวิต 1 ราย โดยมีอดีตนายกรัฐมนตรีของรัสเซียเป็นหนึ่งในผู้ได้รับบาดเจ็บ
สำนักข่าว ซีเอ็นเอ็น รายงานว่า นายดีมิทรี โรโกซิน อดีตรองนายกรัฐมนตรีรัสเซียและอดีตผู้อำนวยการสำนักงานอวกาศ รอสคอสมอส (Roscosmos) เปิดเผยว่า ยูเครนยิงปืนใหญ่โจมตีโรงแรม เชช-เบช ชานเมืองโดเนตสก์ เมื่อช่วงค่ำวันพุธที่ผ่านมา (21 ธ.ค. 2565) ทำให้เขาซึ่งอยู่ในโรงแรมโดนลูกหลงได้รับบาดเจ็บบริเวณสะบัก
ตามการเปิดเผยของนายโรโกซิน มีใครบางคนเผยแพร่ข้อมูลลับออกไปว่าเขาและคนอื่นๆ มาทานอาหารเย็นที่โรงแรมแห่งนี้ เรามีการประชุมทางธุรกิจในหมู่ผู้ช่วยวงในหลังกลับมาจากหนึ่งในหน่วยอาสาสมัคร เราอยู่ที่นี่มานานหลายเดือน และตลอด 8 ปีที่ผ่านมา ศัตรูก็ไม่เคยโมตีที่นี่เลย
เหตุโจมตีที่เกิดขึ้นยังทำให้หัวหน้าผู้บริหารเมืองโดเนตสก์ที่รัสเซียแต่งตั้ง ได้รับบาดเจ็บ และมีผู้เสียชีวิตเป็นชาย 1 คน แต่ไม่มีการเปิดเผยรายละเอียด ขณะที่ผู้ช่วยคนหนึ่งบอกกับสื่อรัสเซียว่า โรงแรมถูกโจมตีด้วยกระสุนความแม่นยำสูง ซึ่งอาจถูกยิงมาจากปืนใหญ่ ฮาวอิตเซอร์ ที่ผลิตโดยฝรั่งเศส
SPONSORED
ทั้งนี้ นายโรโกซินออกจากตำแหน่งผู้อำนวยการรอสคอสมอสเมื่อเดือนกรกฎาคม หลังรัฐบาลเครมลินเสนอมอบตำแหน่งสำคัญในดินแดนที่รัสเซียยึดครองในภาคตะวันออกของยูเครนให้แก่เขา โดยในปัจจุบัน เขาทำหน้าที่เป็นหัวหน้าหน่วยอาสาสมัครชื่อ Tsar's Wolves ซึ่งคอยให้การสนับสนุนกองกำลังฝักฝ่ายรัสเซียในภาคตะวันออกของยูเครน"
"สหรัฐฯ ยกเลิกเที่ยวบินแล้วกว่า 3,000 เที่ยวบิน ฤทธิ์พายุฤดูหนาว",ต่างประเทศ,23 ธ.ค. 2565 04:34 น.,"สายการบินต่างๆ ในสหรัฐฯ ยกเลิกเที่ยวบินแล้วกว่า 3,000 เที่ยวบิน ในวันพฤหัสบดีและศุกร์ จากอิทธิพลของพายุฤดูหนาวซึ่งจะทำให้ชาวอเมริกันค่อนประเทศเผชิญอากาศหนาวที่สุดในรอบ 40 ปี
สำนักข่าว ซีเอ็นเอ็น รายงานว่า สายการบินต่างๆ ในสหรัฐฯ ดำเนินการยกเลิกเที่ยวบินในวันพฤหัสบดีที่ 22 ธ.ค. 2565 ไปแล้วกว่า 2,000 เที่ยวบินทั่วประเทศ และยกเลิกเที่ยวบินล่วงหน้าในวันศุกร์อีกกว่า 1,000 เที่ยวบิน หลังจากพายุฤดูหนาวทำให้เกิดฝนกับหิมะตก และลมแรง และมีเที่ยวบินที่ต้องเปลี่ยนเส้นทางมากกว่า 5,300 เที่ยวบิน
สนามบินในชิคาโกกับเดนเวอร์เป็นที่ที่ได้รับผลกระทบมากที่สุด เที่ยวบินขาเข้าและขาออกถูกยกเลิกประมาณ 25% โดยเฉพาะที่สนามบินโอแฮร์ มีอัตราการล่าช้าเฉลี่ยอยู่ที่ 159 นาที เนื่องจากหิมะและน้ำแข็งเกาะ ท่ามกลางอุณหภูมิใกล้ถึงจุดเยือกแข็ง
สำนักงานการบินแห่งกลางของสหรัฐฯ (FAA) ระบุว่า เครื่องบินที่กำลังจะเดินทางออกจากสนามบิน ดัลลัส เลิฟ ฟีลด์, ดัลลัส-ฟอร์ต เวิร์ธ, เดนเวอร์ และมินนิแอโพลิส จำเป็นต้องได้รับการฉีดสารละลายน้ำแข็งเพื่อเดินทางอย่างปลอดภัย ขณะที่สนามบินใหญ่ 3 แห่งในรัฐนิวยอร์ก เตือนนักเดินทางว่าพายุฤดูหนาวอาจกระทบการเดินทางของพวกเขา
SPONSORED
ด้านนาย จอห์น บุสช์ ผู้อำนวยการความมั่นคงกลางของสำนักงานความมั่นคงการคมนาคม (TSA) บอกกับผู้สื่อข่าวว่า ทุกสนามบินจะยุ่งมากขึ้นไปอีกในช่วงเทศกาลวันหยุดที่จะถึงนี้ โดยเฉพาะในวันศุกร์ที่ 30 ธ.ค. ก่อนถึงวันหยุดปีใหม่
ทั้งนี้ สำนักอุตุนิยมวิทยาแห่งชาติสหรัฐฯ แจ้งเตือน ประชาชนในสหรัฐฯ จะเผชิญความหนาวเย็นที่สุดช่วงเทศกาลคริสต์มาสในรอบ 40 ปี ประมาณ 80% ของจำนวนประชากรในประเทศสหรัฐฯ เตรียมเผชิญกับอุณหภูมิเย็นจัดต่ำกว่าศูนย์องศาเซลเซียส บางพื้นที่อาจมีอุณหภูมิต่ำกว่า -45 องศาเซลเซียส ซึ่งสามารถเป็นอันตรายต่อผิวหนังได้"
แอริโซนาเตรียมรื้อกำแพงคอนเทนเนอร์กั้นชายแดน หลังโดนฟ้องร้อง,ต่างประเทศ,23 ธ.ค. 2565 02:57 น.,"ทางการรัฐแอริโซนาเตรียมรือกำแพงตู้คอนเทนเนอร์ ที่พวกเขานำไปตั้งไว้เป็นกำแพงกั้นชายแดนติดกับประเทศเม็กซิโกแล้ว หลังโดยรัฐบาลกลางฟ้องร้อง
สำนักข่าต่างประเทศรายงานว่า ทางการรัฐแอริโซนา ทางตะวันตกเฉียงใต้ของสหรัฐฯ ตกลงที่จะรื้อตู้คอนเทนเนอร์ที่พวกเขานำมาตั้งเป็นกำแพงกั้นชายแดนติดกับประเทศเม็กซิโกแล้ว เมื่อวันพุธที่ 21 ธ.ค. 2565 หลังจากถูกรัฐบาลกลางยื้นฟ้องร้องฐานดำเนินการโดยไม่ได้รับอนุญาต
กรณีดังกล่าวสืบเนื่องจากเมื่อเดือนสิงหาคมที่ผ่านมา นาย ดั๊ก ดูเคย์ ผู้ว่าการรัฐแอริโซนา และเป็นนักวิจารณ์นโยบายชายแดนของรัฐบาลไบเดนตัวยง ออกคำสั่งพิเศษฝ่ายบริหาร (executive order) ให้สำนักงานกิจการฉุกเฉินและกองทัพ นำตู้คอนเทนเนอร์สินค้าวางซ้อนกันตั้งเป็นกำแพงปิดช่องวางระยะทางยาว 600 กม. บริเวณชายแดนติดกับเม็กซิโก
กำแพงดังกล่าวถูกตั้งขึ้นเพื่อป้องกันการเข้าเมืองอย่างผิดกฎหมาย อันเป็นปัญหาใหญ่ที่สหรัฐฯ กำลังเผชิญ ซึ่งนายดูเคย์กล่าวในตอนนั้นว่า แอริโซนาไม่อาจรอรัฐบาลกลางได้อีกต่อไป
รัฐบาลกลางพยายามขอให้ทางการแอริโซนารื้อกำแพงดังกล่าวมานานหลายเดือน จนกระทั้งรัฐบาลไบเดนตัดสินใจยื่นฟ้องร้องเมื่อช่วงต้นเดือนธันวาคม โดยกล่าวหาว่า แอริโซนาตั้งกำแพงนี้บนที่ดินของรัฐบาลกลางโดยไม่ได้รับอนุญาต ก่อนที่ทั้งสองฝ่ายจะบรรลุข้อตกลงร่วมกัน โดยแอริโซนาจะรื้อคอนเทนเนอร์ให้เสร็จภายในวันที่ 4 ม.ค. 2566
SPONSORED
ทั้งนี้ โครงการวางตู้คอนเทนเนอร์เป็นกำแพงชายแดน ใช้งบประมาณราว 95 ล้านดอลลาร์สหรัฐฯ ใช้ตู้คอนเทนเนอร์ทั้งหมด 3,000 ตู้ แต่จนถึงปัจจุบันวางเสร็จเพียง 1 ใต 3 ส่วนเท่านั้น
ที่มา : cnn , reuters"
